         4. Sendagaiak __________________________________________________________________________________________                               4._SENDAGAIAK_EMATEA 4.1._SARRERA 4.2._SENDAGAIAK_EMATEKO_AGINDUAK 4.2.1. AGINDU MOTAK 4.3._SENDAGAIAK_EMATEKO_ARAUAK 4.4._SENDAGAIAK_PRESTATZEKO_ETA_EMATEKO_JAKIN_BEHARREKOAK 4.5._SENDAGAIAK_EMATEKO_BIDEAK 4.5.1. AHOTIK SENDAGAIA EMATEA 4.5.1.1. Materiala 4.5.1.2. Teknika 4.5.2. MIHIPETIK SENDAGAIAK EMATEA 4.5.3. BEGIETATIK SENDAGAIAK EMATEA 4.5.3.1. Materiala 4.5.3.2. Teknika 4.5.4. BELARRIETATIK SENDAGAIAK EMATEA 4.5.4.1. Materiala 4.5.4.2. Teknika 4.5.5. SUDURRETIK SENDAGAIAK EMATEA 4.5.5.1. Materiala 4.5.5.2. Teknika 4.5.6. INHALAZIOZ SENDAGAIA EMATEA 4.5.6.1. Materiala 4.5.6.2. Teknika 4.5.7. LARRUAZALETIK SENDAGAIA EMATEA 4.5.7.1. Lozioak eta linimentuak 4.5.7.2. Pomadak 4.5.7.3. Larruazalean jartzen diren partxe-erako sendagaiak 4.5.8. ONDESTETIK SENDAGAIAK EMATEA 4.5.8.1. Ondesteko supositorioa 4.5.9. BAGINATIK SENDAGAIAK EMATEA 4.5.9.1. Materiala 4.5.9.2. Teknika 4.5.10. BIDE PARENTERALETIK SENDAGAIAK EMATEA 4.5.10.1. Materiala: xiringak eta orratzak 4.6._BIDE_PARENTERALETIK_SENDAGAIAK_EMATEA 4.6.1. BIDE PARENTERALETIK SENDAGAIAK PRESTATZEA 4.6.1.1. Bi sendagai xiringa berean prestatzea 4.6.2. DERMIS-BARNETIK SENDAGAIA EMATEA 4.6.2.1. Dermis-barneko injekzioak jartzen diren guneak 4.6.2.2. Materiala 4.6.2.3. Teknika 4.6.2.4. Kontuan izatekoak 4.6.3. LARRUAZALPETIK SENDAGAIA EMATEA 4.6.3.1. Larruazalpeko injekzioak jartzen diren guneak 4.6.2.2. Materiala 4.6.3.3. Teknika 4.6.3.4. Heparina larruazalpetik ematea 4.6.3.5. Intsulina larruazalpetik ematea 4.6.3.6. Larruazalpeko bidearen beste erabilerak 4.6.3.7. Kontuan izatekoak 4.6.4. GIHAR-BARNETIK SENDAGAIA EMATEA 4.6.4.1. Gihar-barneko injekzioak jartzen diren guneak 4.6.4.2. Materiala 4.6.4.3. Teknika 4.6.2.4. Ager daitezkeen konplikazioak 4.6.4.5. Kontuan izatekoak 4.6.5. ZAIN-BARNETIK SENDAGAIA EMATEA 4.6.5.1. Zain-barnetik sendagaiak emateko moduak 4.6.5.2. Zain-barnean sendagaiak sartzeko aukeratzen diren zainak 4.6.5.3. Zain-barnean ziztatzea sendagaia “bolus” eran sartzeko 4.6.5.4. Kontuan izatekoak 4.7._ZAIN-BARNEKO_INFUSIOA 4.7.1. KONTZEPTUA 4.7.2. ZAIN-BARNEKO INFUSIOAREN HELBURUAK 4.7.3. SUEROTERAPIA JARTZEKO BEHAR DEN MATERIALA 4.7.3.1. Serum-ontzia 4.7.3.2. Tanta-kontagailua duen ekipoa 4.7.3.3. Zain-barneko kateterra 4.7.4. ZAINETAKO KATETER PERIFERIKOAK 4.7.4.1. Kateter periferikoak jartzeko zainak 4.7.4.2. Kateter zentralak jartzeko zainak 4.7.5. KATETER PERIFERIKO MOTZA JARTZEA SUEROTERAPIA EMATEKO 4.7.5.1. Materiala 4.7.5.2. Teknika 4.7.5.3. Kateterra jartzerakoan kontuan izatekoak 4.7.6. SUEROTERAPIAREKIN GERTA DAITEZKEEN KONPLIKAZIOAK 4.7.6.1. Infiltrazioa 4.7.6.2. Tronboflebitisa 4.7.6.3. Zirkulazioan gainkarga 4.7.6.4. Gas-enbolia 4.7.6.5. Infekzio orokorra 4.7.6.6. Kontuan izatekoak 4.7.7. ALDIZKAKO ZAIN-BIDEA, PERIFERIKOA 4.7.7.1. Materiala 4.7.7.2. Aldizkako zain-bidetik sendagaia jartzea 4.7.8. SUEROTERAPIAN ERABILTZEN DIREN BESTE MATERIALAK 4.7.9. SUEROTERAPIAREN ZAINKETA 4.7.9.1. Serum-fluxuaren behaketa 4.7.9.2. Sueroterapiako ekipoen zainketak 4.7.9.3. Kateterra eta kateter inguruko larruazalaren zainketa 4.7.10. KATETERRA KENTZEA 4.7.10.1. Kateterra kentzearen arrazoiak **** 4.7.10.2. Kateterra kentzeko materiala eta teknika **** 4.8._SENDAGAIEN_AURKAKO_ERAGINAK 4.9._SENDAGAIAK_EMATEAN_KONTUAN_IZATEKOAK 4.10._BIBLIOGRAFIA_BEREZIA                               4._SENDAGAIAK_EMATEA  4.1._SARRERA Sendagaiak, gaixotasunak prebenitzeko, diagnostikatzeko, sendatzeko eta arintzeko erabiltzen dira. Gure inguruan sendagai mota ugari ditugu. Sendagaiak hiru modutara izendatu daitezke: izen komertzialaren bidez (patentea duena), izen generikoaren bidez (printzipio aktiboa adierazten duena), eta formula kimikoaren bidez (bere osagaiak azaltzen dituena). Adibidez, Adirosendagaiaren izen generikoa azido azetilsaliziliko (A.A.S.) da, eta bere formula kimikoa azido azetilsaliziliko 500mg; Termalginsendagaiaren izen generikoa Parazetamol (D.C.I.) da, eta bere formula kimikoa Parazetamol (D.C.I.) 500 mg; azido esteariko, azido siliziko koloidal, artoaren almidoia… Sendagaien informazio iturri nagusiak, laborategi ezberdinak argitaratzen dituzten liburuak (Vademecum) eta ospitaleko Farmazia Zerbitzua izaten dira. Farmakologiak, sendagaien ekintza, posologia, kontrako efektuak eta botiken arteko elkarrekintzak azaltzen ditu. Beraz, sendagaiek kalteak ere eragin ditzakete; hori dela eta, sendagaiak ez dira nolanahi hartu behar.  4.2._SENDAGAIAK_EMATEKO_AGINDUAK Pertsona batek sendagileak agindutako tratamendua etxean hartu behar badu, ahoz eta idatziz (errezetan) adierazi behar zaio sendagaiak nola hartu, eta errezetarekin sendagaiak botikatik hartuko ditu. Ospitaletan eta osasun- zentroetan, sendagileak idazten du sendagaiaren tratamendua eta erizainak ematen ditu sendagaiak. Erizainak sendagaiak eman aurretik, sendagaiaren aginduak idatzita egon behar dute, data eta sendagilearen sinadurarekin. Sendagaiak eman ondoren, erizainak sinatu egiten du, sendagaia eman duela egiaztatzekoa. Larrialdi batean, sendagileak telefonoz adierazi dezake zein sendagai eman; kasu horretan, erizainak agindua ongi ulertu duela ziurtatuko du eta aginduari buruzko xehetasunak dagokion orrian idatziko ditu (eguna, ordua, sendagilearen izena, telefonoz hitz egindakoa, sendagaia, dosia…), eta sendagileak ahal bezain azkar agindua pertsonaren tratamendu orrian idatziko du. Sendagaien_aginduetan_datu_batzuk_nahitaez_agertu_behar_dute:     * Pertsonaren_izen-abizenak; ospitaletan identifikazio eranskailua       erabiltzen da eta osasun-zentroetan berriz, osasun-txartelaren datuak.     * Eguna,_hilabetea_eta_urtea; tratamenduak, gehienetan, egunero berrikusten       dira.     * Sendagaiaren_izena;Termalgin kodeina, AAS….     * Dosi_zehatza; 500mgr., 1gr….     * Sendagaia_emateko_bidea; ahotik, gihar-barnetik….     * Maiztasuna; 12 ordutik behin, 8 ordutik behin….     * Sendagilearen_eta_erizainaren_sinadura; sendagileak sendagaia agintzen       duenean sinatzen du; eta erizainak berriz, sendagaia eman ondoren.  4.2.1. AGINDU MOTAK: Sendagaiak emateko aginduak lau motatakoak izan daitezke:     * Sendagaiaren_dosi_bakarra_emateko_agindua, aginduan agertuko da sendagaia       noiz eman (berehala, ebakuntza aurretik…); adib.:Diazepam10 mg, ahotik,       8:00etan.     * Denbora_mugatu_bat_duen_agindua, sendagaiaren tratamendua noiz bukatzen       den zehazten da; adib.:Gentamizina80 mg, gihar-barnetik, 12 ordutik       behin, 7 egunetan.     * Agindu_iraunkorra,sendagaiaren tratamendua noiz bukatzen den ez da       zehazten; adib.:Almaxxarabea koilaraka bat, gosarian,bazkarian eta       afarian.     * Ordu_zehatzik_gabeko_agindua, adib.:Nolotilanpulu 1, zain-barnetik, mina       badu. Kasu horretan, sendagaia ematen denean dagokion orrian idatzi       beharko da (sendagaia ematearen arrazoia, ordua, efektua…).  4.3._SENDAGAIAK_EMATEKO_ARAUAK Sendagaiak ematea erizaintzaren eguneroko zeregina da. Sendagaiak ematerakoan akatsik ez gertatzeko, ondorengo“bost zuzenak”kontuan izatea garrantzitsua da:     * Sendagai_zuzena;aginduan agertzen den sendagaiaren izena eta sendagaiak       duen izena berbera izan behar du. Sendagaia identifikatzeko etiketa       arretaz irakurri (sendagai batzuek antzeko izenak baitituzte), eta ez       fidatu sendagai-ontziaren koloreaz, formaz edo kokaguneaz. Zalantzarik       izanez gero, beste erizainei, sendagileari edo botikariari galdetu.     * Dosi_zuzena; dosiaren barnean sendagaiaren kopurua eta eman beharreko       maiztasuna agertzen dira (adib.,Gentamizina80 mgr, 12 ordutik behin).       Zenbait sendagaien kasuan kontzentrazioa ere zehazten da       (adibidez,Heparina Rovi%1 edo %5). Pertsona etxean dagoenean, gehienetan,       berak hartzen du sendagaia. Pertsonak jakin behar du dagokion dosi       zehatza hartzea garrantzitsua dela; gehiegizko dosia hartzen badu,       kontrako efektuak agertzea errazagoa dela; eta gutxiegi hartzen badu,       berriz, ez dela lortuko nahi den efektua.     * Ordu_zuzena; sendagaiak noiz eman erizainak antolatzen du ospitalearen       protokoloa kontuan izanda. Adibidez: sendagai-agindu batean, sendagaia 6       ordutik behin eman behar dela agintzen bada, sendagai hori 6-12-18-24       orduetan emateko antolatzen du erizainak. Ordua erabat errespetatu behar       da; sendagai askok (adibidez, antibiotikoak), odolean kontzentrazio egoki       batetan mantendu behar baitira efektu terapeutiko egokia izateko. Edozein       arrazoiengatik sendagaia beranduegi edo goizegi eman bada, ahoz eta       idatziz jakinaraziko da.     * Bide_zuzena; sendagai bakoitzaren ontzian ze bidetatik eman daitekeen       jartzen du. Sendagai batzuk bide ezberdinetatik eman daitezke, baina       beste batzuk bide bakarretik. Beraz, aginduan jartzen duen bidetik       sendagaia eman daitekeela egiaztatu beharko da. Erizainak anatomia eta       fisiologiako ezaguerak eduki behar dira sendagaiak bide ezberdinetatik       (gihar-barnetik, zain-barnetik …) emateko; odol-hodiak eta nerbioak       kaltetu baitaitezke.     * Pertsona_(bezero/paziente)_zuzena; sendagaia prestatu ondoren, ondo       identifikatu behar da (sendagaia, pertsonaren izena eta abizena, gela eta       ohea); eta, sendagaia eman aurretik pertsona ere identifikatu egin behar       da.  4.4. SENDAGAIAK PRESTATZEKO ETA EMATEKO JAKIN BEHARREKOAK Sendagileak pertsonaren tratamendua idatzi ondoren, erizainak tratamendu hori antolatzen du eta dagokion orduan sendagaiak prestatzen ditu eta ematen ditu.     * Sendagaiak prestatzeko eta emateko asepsia-arauak bete behar dira;       prozedura egin aurretik eta ondoren erizainak esku-garbiketa higienikoa       egingo du. Zenbait sendagai prestatzeko (adibidez, zitostatikoak)       eskularruak ere erabili behar dira. Sendagaiak bide parenteraletik       emateko, beti eskularruak erabili behar dira.     * Sendagaiak gela lasai eta argitsu batean prestatzen dira, arreta ez       galtzeko. Sendagaiaren agindua irakurri ondoren, ongi ulertu dela       egiaztatu behar da. Sendagaia ireki aurretik, ontziaren etiketa hiru       aldiz irakurri behar da: sendagai bere lekutik hartzerakoan,       prestatzerakoan (prestatu aurretik), eta sendagaiaren ontzia edo kaxa       bere lekura itzultzerakoan edo botatzerakoan. Sendagaiaren etiketa ez       bada ongi irakurtzen edo itxura normala ez badu, botika zerbitzura       itzuli. Sendagaien iraungitze-data egiaztatu.     * Sendagaiaren aginduan agertzen den dosi zehatza eman; zenbaitetan, dosia       3ko erregela batez kalkulatu beharko da. Sendagaiak prestatu ondoren,       ondo identifikatu behar dira.     * Sendagai batzuk hozkailuan gorde behar dira (intsulinak, txertoak…).       Beste sendagai batzuk giltzapean gordetzen dira (narkotikoak eta       barbiturikoak). Sendagai guztiak txukun eduki behar dira, erraz bilatzeko       moduan.     * Sendagaia prestatzen duen erizainak eman behar dio pertsonari sendagaia;       eta ez, beste lankideek (okerrak gertatzea errazagoa baita). Sendagaia       eman aurretik, pertsonari egin beharrekoa esan behar zaio; azalpenek       argiak izan behar dute. Horretarako, pertsonaren osasun-egoera, adina,       heziketa, ezaguerak eta adimena kontuan izango dira.     * Pertsona batek ez badu sendagaia hartu nahi, arrazoia bilatu: alergikoa       dela dio, sendagaiak gustu txarra du eta nazka ematen dio, sendagai hori       ez dela beretzat uste du, orratzei beldurra die, ordu txarra da (bisita       ordua)... Azalpen egokiak eman arren, pertsonak ez badu sendagaia hartu       nahi, sendagileari jakinarazi.     * Erizainok jakin behar dugu gure ardurapean dauden pertsonek zergatik eta       zertarako hartzen dituzten sendagaiak. Sendagaien ekintza eta ondorioak       ezagutzea ere garrantzitsua da (adibidez, morfinak analgesia sortzeaz       gain, arnasketan ere eragina du…). Horrela, zenbait sendagai emandakoan       ager daitezkeen ondorio normalak behatu ditzakegu, eta ondorio horien       berri eman diezaiokegu pertsonari.     * Sendagai bat ematea baldintzatuta badago, lehendabizi baldintza bete       beharko da; adibidez, intsulina eman behar badagluzemia       kapilarrarenarabera, lehendabizigluzemia kapilarrrenproba egin beharko       da.     * Pertsonak berak hartzen badu sendagaia, ongi hartzen duela ziurtatu       (adib.: inhalazioak ongi egiten dituela egiaztatu, aho-bideko sendagaiak       hartzen dituela ziurtatu…).     * Pertsona batek alergia badio sendagai bati, pertsonaren historiako orri       guztietan hizki handiz eta gorriz idatzi behar da (adib.: “PENIZILINARI       ALERGIA”); pertsonaren ohe ondoko arbelean ere idatziko da, pertsonaren       izenarekin batera.     * Gizakiaren edozein ekintzetan akatsa gerta daiteke. Sendagaiak       ematerakoan okerrak ez gertatzeko neurri guztiak hartu behar dira; baina,       noizbait akatsa gertatuz gero, sendagileari berehala esan behar zaio       beharrezkoak diren neurriak hartzeko eta ondorio kaltegarriak ekiditeko.  4.5._SENDAGAIAK_EMATEKO_BIDEAK Sendagaiak bide ezberdinetatik eman daitezke. Sendagaia zein bidetatik eman behar den, sendagileak idatzitako tratamenduan agertzen da. Sendagaiak bide hauetatik eman daitezke:ahotik(kapsulak, xarabeak…);mihipetik(sendagaia mihi- azpian xurgatzen da);inhalazioz(inhalagailuekin...);larruazaletik(pomadak, lozioak…);begietatik(tantak, pomadak…);belarrietatik(tantak, sprayak...);sudurretik(tantak, sprayak...);ondestetik(supositorioak, enemak…);baginatik(irrigazioak, supositorioak...); eta,bide_parenteraletik (sendagaiak orratz baten bidez injektatzen dira).  4.5.1. AHOTIK SENDAGAIA EMATEA Sendagaiak, gehienetan, ahotik irensten dira; eta, urdailean eta heste meharrean xurgatzen dira. Sendagai batzuk aho-mukosan mantentzen dira, bertan ekintza egiteko. Ahotik hartzen diren sendagaiak efektu lokala edo orokorra izan dezakete. Aho-bideak, beste bideekin parekatuz gero,abantailahauek ditu:     * Bide seguruenetako bat da; larruazala ez baitu kaltetzen.     * Erosoa da; pertsona gehienak nahiago izaten dute sendagaiak ahotik       hartzea.     * Ekonomikoa da; sendagaiak ahotik hartzea merkeagoa izaten da. Aho-bideareneragozpenak, berriz, hauek dira:     * Sendagaiak gustu txarra badu, goragalea edo goitika eragin dezake.     * Irensteko arazoak dituzten pertsonak eta urdail-hesteetako mugikortasuna       gutxitua dutenak, ezin dute ahotik sendagairik hartu.     * Sendagaia ahotik hartu ondoren, pertsonak goitika egiten badu edo       beherakoa badu, zenbat sendagai xurgatu den ez dago jakiterik.     * Ahotik hartzen diren sendagaiek urdaileko mukosaren narritadura eragin       dezakete.     * Sendagai batzuek hortzetako esmaltea kaltetu dezakete (kolorea       aldatu...). Hori ekiditeko, sendagaia disolbatuta eta plastikozko       lastotxoarekin hartzea komeni da.  4.5.1.1. Materiala Ahotik ematen diren sendagaiak hainbat eratan prestatuak aurkitu daitezke:     * Konprimatuak:hauts eran edo granulo eran dauden sendagaiak konprimatu       egiten dira, eta itxura borobila edo obalatua duen sendagaia solidoa       sortzen da. Konprimatu batzuek ez dute estaldurarik; beste batzuek,       estaldura dute (printzipio aktiboaren ekintza babesteko ezinbestekoa       dena); beste batzuk estaldura enterikoa dute (printzipio aktiboa hestera       iristen denean askatzen da, eta ez, urdailean); eta beste batzuk       eferbeszenteak dira (uretan disolbatuta eman behar dira).     * Kapsulak: sendagaia gelatinazko estaldura baten barnean dago; hauts eran,       likido eran, edo olio eran. Likido eran dauden sendagaientzat gelatina       biguna erabiltzen da. Digestio-urinek gelatinazko estalduran eragiten       dutenean, sendagaia askatzen da.     * Likido_eran_dauden_sendagaiak(xarabeak, tantak...):printzipio aktiboa       likido eran prestatuta egoten da edo likidoarekin nahastuz prestatzen da.  4.5.1.2. Teknika **** Sendagaia prestatzea ****     * Prozedura egin aurretik eta ondoren erizainak esku-garbiketa higienikoa       egin behar du. Asepsia-arauak bete behar dira; sendagaia hatzekin ez da       ukitu behar, eta sendagai ontzien tapak ez dira kutsatu behar.     * Konprimatuentzat eta kapsulentzat plastikozko ontzi bereziak erabiltzen       dira; eta likido eta xarabeentzat berriz, plastikozko edalontzi txikiak.       Ontzi guztiak ondo identifikatu behar dira. (Ikus 4.1. irudia).     * Zenbaitetan, sendagaia neurtzeko xiringa edo tanta-kontagailua erabili       behar izaten dira.     * Likidoak eta xarabeak, prestatu aurretik nahastu behar izaten dira.  Sendagaia ematea     * Pertsona identifikatu, eta sendagaia nola hartu behar duen garbi azaldu       eta behar duen laguntza eskaini. Asepsia-arauak bete.     * Sendagaia eman eta hartu duela egiaztatu; beharrezkoa bada, berarekin       egon sendagaia irentsi arte.     * Zenbaitetan, urarekin edo zukuarekin disolbatzen da sendagaia.  Kontuan izatekoak Ahotik ematen diren sendagaiak, zenbaitetan, sudur-urdailetako zundatik ere ematen dira. Horretarako, konprimatu eran dauden sendagaiak birrindu behar izaten dira. Hala ere, ikusi da zenbait konprimatu ezin dela birrindu; sendagaiaren ekintza aldatzen delako. Ikerketa batean sudur-urdailetako zundatik ematen ziren 115 sendagai aztertu zituzten; eta horietatik, 50 ezin zirela birrindu ikusi zuten(Catalán, Padilla, Hervás, Pérez eta Ruiz, 2001). Sudur-urdailetako zundatik eman daitezkeen sendagaiei buruzko informazioa izatea beharrezkoa da, sendagai horiek era egokian maneiatzeko eta horien ekintza ez aldatzeko.  4.5.2. MIHIPETIK SENDAGAIAK EMATEA Sendagaia mihipetik eman nahi bada, sendagaia mihi azpian jartzen da eta pertsonari esaten zaio sendagaia ez irensteko, mihipean erabat xurgatu arte (ikus 4.2. irudia).Sendagaia mihipeko odol-hodietatik azkar pasatzen da odolera; gibeleko hesia pasa gabe, eta urdaileko eta hesteko urinen eragina izan gabe. Koronariotako arazoak dituzten pertsonak bihotzeko minarekin hasten direnean, mihipetik hartzen dute nitroglizerina. Prozedura egin aurretik, erizainak esku-garbiketa higienikoa egingo du eta eskularru garbiak jantziko ditu. Prozedura ondoren esku-garbiketa higienikoa egingo du. Pertsonari egin beharreko prozedura garbi azaldu behar zaio.  4.5.3. BEGIETATIK SENDAGAIAK EMATEA Begietan, tanta eran edo pomada eran ematen dira sendagaiak. Gehienetan, oftalmologiako tratamenduak betetzeko ematen dira sendagaiak begietan: begietako narritadura gutxitzeko, infekzioak deuseztatzeko, begietako azterketa egin aurretik begi-ninia zabaltzeko, eta begietan anestesia lokala emateko.  4.5.3.1. Materiala     * Erretiluan: eskularru garbiak, gaza esterilak eta sendagaia. Sendagaia       kolirioa edo pomada izan daiteke eta argitik babestu behar dira. Kolirio       edo pomada bakoitza pertsona bakarrarentzat izatea komeni da. Sendagaia       irekitzen denean ontzian irekitako data idatzi behar da; 30 egunera bota       egin behar baita.  4.5.3.2. Teknika (ikus 4.3. irudia)     * Asepsia-arauak bete behar dira. Erizainak esku-garbiketa higienikoa       egingo du prozedura egin aurretik eta ondoren. Prozedura egiteko       eskularruak ere jantzi behar ditu.     * Pertsonari egin beharrekoa garbi azaldu behar zaio.     * Sendagaia eman aurretik begiak garbitu behar badira, serum       fisiologikoarekin garbitu2.2.2.6. ataleanesan dugun bezala. Begietan       serum fisiologikoa era jarraian emateko,Morgan lenteaizeneko tresna       erabilgarria izan daiteke. Lente hori plastikozkoa da eta begiari egokitu       ondoren, bertatik serum fisiologikoa sartzen da(Ramponi, 2001).     * Pertsonaren gorputz-jarrera: eserita edo etzanda, burua atzeraka duela.     * Begietan tantak eman behar badira; beheko betazala jaitsi masaileko       larruazaletik poliki tiratuz, eta azaltzen den konjuntiba-zakuan tantak       bota (kornean zuzenean ez). Tanta ateratzen den sendagai-ontziaren       muturra konjuntiba-zakua baino 1-2 cm gorago eduki behar da (ez du ukitu       behar konjuntiba). Erizaina pertsonaren aurrean egon beharrean, albo       batean jartzea komeni da; horrela, erizainaren eskuak pertsonaren       begiaren alboan edukiko dira (begiaren aurrean jarriz gero, begiak       maizago itxiko baititu). Tantak begietan bota ondoren, 30 segundoan       malko-bidean presio egitea aholkatzen da, malko-bidetik sendagaia ez       kanporatzeko. Begian tanta bat baino gehiago eman behar bada, tanta       batetik bestera 2 minutuko denbora tartea uztea komeni da (aurreko tanta       hobeto xurgatzeko).     * Begietan pomada eman behar bada, pomadaren 3 cm inguru konjuntiba-zakuan       jarri; barruko angelutik hasita, kanpoko angelurantz. Ondoren, pertsonak       begiak gozotasunez itxi behar ditu (estutu gabe), sendagaia begi-globoan       zehar zabaldu dadin.  4.5.4. BELARRIETATIK SENDAGAIAK EMATEA Belarrietan ematen diren sendagaiak, gehienetan, likido eran prestatuta egoten dira; eta argizaria biguntzea edo infekzioa eta mina tratatzeko ematen dira.  4.5.4.1. Materiala     * Erretiluan: eskularru garbiak, gaza esterilak, kotoia eta sendagaia.       Sendagaia, dosi bakarrean edo tanta kontagailua duen ontzian egon       daiteke. Ontzi bakoitza pertsona bakarrarentzat izaten da.  4.5.4.2. Teknika     * Asepsia-arauak bete behar dira. Erizainak esku-garbiketa higienikoa       egingo du prozedura egin aurretik eta ondoren. Prozedura egiteko       eskularru garbiak jantziko ditu.     * Pertsonari egin beharrekoa garbi azaldu behar zaio.     * Pertsonaren gorputz-jarrera: eserita edo etzanda, burua albo batera       duela.     * Belarrian jariakinak badaude, aurretik garbitu egin beharko da.     * Sendagaia berotu, sendagai-ontzia esku tartean hartuta.     * Esku batekin belarriari eutsi, entzunbidea zuzentzeko; hiru urtez azpiko       haurretan belarria beherantz tiratu, eta hiru urte baino gehiago dituzten       pertsonetan, berriz, gorantz eta atzerantz(ikus 4.4. irudia).     * Eman behar diren sendagaiaren tantak belarrian bota, eta presioa egin       behin eta berriz belarriaren sarreran (sendagaia entzunbidean ondo       sartzeko).     * Pertsonak 5 minutuan burua albora eduki behar du.     * Kotoi zati txiki bat belarriaren kanpoko aldean jar daiteke 15-20       minutuan, barrura bultza gabe.  4.5.5. SUDURRETIK SENDAGAIAK EMATEA Sudurretik hartzen diren sendagaien helburuak hauek izaten dira gehienetan: sudur-mukosaren hantura gutxitzea eta hobeto arnastea; eta, sudur-barrunbeko infekzioak eta alergiak tratatzea.  4.5.5.1. Materiala     * Erretiluan: eskularru garbiak, erabili eta botatzeko mukizapiak eta       sendagaia (tantadun ontzia, spraya edo inhalagailua).  4.5.5.2. Teknika     * Asepsia-arauak bete behar dira. Erizainak esku-garbiketa higienikoa       egingo du prozedura egin aurretik eta ondoren. Prozedura egiteko       eskularru garbiak jantziko ditu.     * Pertsonari egin beharrekoa garbi azaldu behar zaio.     * Sudurrean tantak botatzeko pertsona etzanda egotea komeni da. Sendagaia       sinu esfeinodaletara eta etmoidaletara iristea nahi bada,       pertsonaProetzjarreran egongo da (burua atzerantz botata). Sendagaia sinu       maxilarretara eta frontaletara iristea nahi bada,Parkinsonjarreran       jarriko da (burua atzerantz eta alborantz).Ikus 4.5. irudia.     * Tanta-kontagailua sudur-zuloaren parean jarri (mukosa ukitu gabe) eta       tantak bota.     * Pertsonak etzanda egon behar du 5 minutuan, sendagaia sudur barrunbean       zabaldu dadin.     * Sendagaia spray eran edo inhalagailuan badago, sendagaia hartzeko       sudurretik arnasa hartu behar da, beste sudur-hobia estaltzen den       bitartean; eta, sendagaia hartu ondoren, arnasari eutsi behar zaio.  4.5.6. INHALAZIOZ SENDAGAIAK EMATEA Inhalazioz ematen diren sendagaiak airebideetan xurgatzen dira. Sendagaiaren ezaugarrien arabera efektuak ezberdinak izango dira: bronkio-espasmoa gutxitzea eta arnasketa hobetzea, biriketako jariakinak kanporatzen laguntzea…  4.5.6.1. Materiala Airebideetan sartzen diren sendagaiak hainbat eratan prestatuak egon daiteke (gas eran, likido eran, solido eran); eta, airebideetara modu ezberdinetan sar daitezke (eskuko inhalagailua erabiliz, oxigenoarekin...). Guk, atal honetan, eskuko inhalagailua azalduko dugu. Inhalagailu horietan, sendagaiaren dosia eskuarekin sakatzen denean kanporatzen da; eta arnasbideetara bi eratara sar daiteke: inhalagailutik zuzenean edo kamara bat erabiliz.  4.5.6.2. Teknika **** Inhalazioa eskuz eragindakoa, kamara gabe ****     * Erizainak esku-garbiketa higienikoa egingo du prozedura egin aurretik eta       ondoren.     * Pertsonari egin beharrekoa garbi azaldu behar zaio.Ikus 4.6. irudia.     * Inhalagailuari eskuarekin heldu, eta astindu. Inhalagailua ahotik gertu       jarri eta 2/3 arnasgora sakon egiteko esaten zaio pertsonari. Azkeneko       arnasgoraren ondoren arnasbehera sakon bat egin behar du, eta ahal duen       aire gehiena kanporatu behar du.     * Inhalagailuaren muturra ahoan sartu eta ezpainak itxi (mihia beheko       aldean duela). Inhalagailuari heltzeko hiru hatz erabili (goiko aldetik       bigarren eta hirugarren hatzekin heldu, eta hatz lodiarekin beheko       aldetik).     * Burua pixka bat atzerantz bota eta arnasa poliki eta sakon hartu behar       du, eta aldi berean inhalagailua sakatu. Arnasgora 10 segundoan eutsi       behar du, airea kanporatu gabe (sendagaia airebideetara ongi sartu       dadin). Ondoren, arnasketa lasaia egin dezala (sakona ez).     * Pertsonak bi inhalazio hartu behar baditu, bigarrena hartu aurretik       gutxienez minutu bat itxaron beharko du.     * Inhalagailua garbitu (eskularruak jantzita), lehortu eta behar den lekuan       jaso.  Inhalazioa eskuz eragindakoa, ganbera erabiliz     * Inhalagailua astindu eta kamerari erantsi.     * Ganberaren muturra ahoan sartu eta ezpainekin ongi estutu.     * Arnabehera sakon bat poliki egin ondoren, inhalagailu sakatu eta arnasa       poliki eta sakon hartu behar du pertsonak.     * Arnasgorari 10 segundoan eutsi behar dio. Gnberako sendagai guztia       arnasbideetan sartzeko beste arnasgora sakona poliki egin dezake eta       berriro 10 segundoan eutsi.     * Umeetan erabiltzen diren kamerak mozorro bat izaten dute. Mozorro horrek       ahoa eta sudurra estali behar ditu. Inhalagailua sakatu ondoren mozorroa       umearen aurpegian eduki behar da umeak 5-10 arnasketa egin arte (15       segundo inguruan).     * Pertsonak bi inhalazio hartu behar baditu, bigarrena hartu aurretik       gutxienez minutu bat itxaron beharko du.     * Inhalagailua eta kamera garbitu (eskularruak jantzita), lehortu eta behar       den lekuan jaso.  **** Kontuan izatekoak ****     * Inhalagailu baten lehen dosia hartu aurretik, inhalagailuaren piezak ongi       lotuta daudela egiaztatu behar da. Ondoren astindu eta bi dosi bota       airera.     * Pertsonak inhalagailu mota bat baino gehiago hartu behar baditu,       hurrenkera egokian erabiltzen dituela ziurtatu.     * Inhalazioak egiteko kamerak oso baliagarriak dira; batez ere, arnasketa       sakonak egiteko arazoak dituzten pertsonentzat, haurrentzat, pertsona       zaharrentzat eta desorientatuta dauden pertsonentzat.     * Osasun-heziketa oso garrantzitsua da inhalazioak ongi egiteko. Ikerketa       baten emaitzen arabera, inhalazioak hartzen zituzten erdiak baino       gehiagok gaizki erabiltzen zituzten inhalagailuak(Molina eta Muñoz,       2002). Pertsonek inhalagailuak ongi erabiltzeko, inhalazioak nola egin       irakasteko protokoloak erabili beharko dira eta pertsona bakoitzaren       jarraipena egin beharko da.  4.5.7. LARRUAZALETIK SENDAGAIA EMATEA Larruazaletik ematen diren sendagaien helburuak ezberdinak izan daitezke: larruazala leuntzea, hazkura gutxitzea, hantura gutxitzea, baso-zabalketa edo baso-uzkurketa lokala sortzea, infekzioa ekiditea edo deuseztatzea, eta larruazaleko jariaketak gutxitzea edo gehitzea. Sendagai batzuk prestatuak egoten dira larruazaletik pixkanaka xurgatzeko eta efektua ordu batzuetan mantentzeko (adib.: nikotinako partxeak...). Beraz, larruazaletik ematen diren sendagaiekin efektu lokala edo orokorra lor daiteke. Larruazaletik ematen diren sendagaiak, hauts eran, lozio eran, linimentu eran, pomada eran, eta partxe eran prestatuak egon daitezke. Hauts eran prestatuta dauden sendagaiak, larruazalean zabaldu ondoren, apositu batekin estaltzen dira.  4.5.7.1. Lozioak eta linimentuak Lozioak eta linimentuak larruazalean ematen diren prestakin likidoak dira.Lozioaeman aurretik, astindu egin behar da; eta eman ondoren, ez da igurtzi behar.Linimentuaolioa baino lodiagoa izaten da, eta larruazalean eskuekin zabaltzen da, masaje arin eta gozo bat emanez.  Materiala     * Erretiluan: eskularru garbiak, gaza esterilak eta sendagaia (lozio edo       linimentua).  Teknika     * Asepsia-arauak bete behar dira. Erizainak esku-garbiketa higienikoa       egingo du prozedura egin aurretik eta ondoren. Prozedura egiteko       eskularru garbiak jantziko ditu. Sendagai-ontziak eta tapak ez dira       kutsatu behar; ontziaren tapa gainazal batean utzi behar bada, goraka       utzi.     * Pertsonari egin beharrekoa garbi azaldu behar zaio eta sendagaia eman       beharreko gunea agerian jarri.     * Likidoa atera eta larruazalean zabaldu. Linimentua bada, igurtzi.  4.5.7.2. Pomadak Oinarri koipetsua duen prestakina da pomada. Larruazalean, mukosetan eta zaurietan erabiltzen da; eta gehienetan, eskularruekin edo espatula batekin ematen da. Pomada eman ondoren apositu batekin estaltzen da.Kortisonaduten pomadak eman behar direnean, pomadaren kopuru txikiak jarri behar izaten dira (gehiegi emanez gero, kontrako efektuak agertu baitaitezke).  Materiala     * Erretiluan: pomada, gaza esterilak, esparatrapua eta eskularruak. Pomada       zaurietan jarri behar bada, espatula esteril bat edo eskularru esterilak       beharko dira.  Teknika     * Asepsia-arauak bete behar dira. Erizainak esku-garbiketa higienikoa       egingo du prozedura egin aurretik eta ondoren. Prozedura egiteko       eskularruak jantziko ditu.     * Pertsonari egin beharrekoa garbi azaldu behar zaio.     * Pomada eman beharreko gunea agerian jarri. Zauria bada eta zikina badago,       serum fisiologikoarekin ondo garbitu. Ondoren, pomada eman; pomadaren       ontziaren muturrak ez du ezer ukitu behar. Apositu esterila ipini, zauria       babesteko eta arropa ez zikintzeko.  4.5.7.3. Larruazalean jartzen diren “partxe” erako sendagaiak “Partxe” eran prestatuta dauden sendagaiak larruazalean jartzen dira eta larruazaletik barrena denbora jakin batean xurgatzen dira.Ikus 4.7. irudia. Partxearen sistemak, sendagaia askatzen den abiadura kontrolatzen du; adibidez, koronarioetako gutxiegitasunean erabiltzen denNitroderm(nitroglizerina) partxea, egunean behin jartzen da eta 12-14 orduan jarrita edukitzen da. “Partxe” erako sendagaia jartzeko, larruazala osorik egon behar du, ilerik eta zimurrik gabe, eta gune horrek gehiegizko mugimendurik ez du izan behar. Ilea dagoen lekuan jarri behar bada, aurretik ilea moztu egingo da. Gorputz-adarren gune distaletan (besaurrea…) partxea jartzea ez da komeni. Zenbaitetan, partxea egon den lekua gorritua eta hazkurarekin ager daiteke. Kasu horietan, partxea kendu eta ordu batzuetara gorritasuna eta hazkura desagertzen dira. Larruazalaren narritadura ekiditeko, partxea leku ezberdinetan jartzea komeni da.  4.5.8. ONDESTETIK SENDAGAIAK EMATEA Ondestetik ematen diren sendagaiek efektu lokala edo orokorra eragin dezakete: supositorio laxante batek gorozkiak biguntzen ditu;aminofilinaduen supositorio batek, berriz, pertsonaren bronkioak zabaltzen ditu.  4.5.8.1. Ondesteko supositorioa Materiala     * Erretiluan: eskularru garbiak, gaza esterilak, supositorioa eta       labaingarria.  Teknika     * Asepsia-arauak bete behar dira. Erizainak esku-garbiketa higienikoa       egingo du prozedura egin aurretik eta ondoren. Prozedura egiteko       eskularru garbiak jantziko ditu.     * Pertsonari egin beharrekoa garbi azaldu behar zaio.     * Pertsonaren gorputz-jarrera: albora etzanda, ezkerraldera (beheranzko       kolona ezkerretara baitago), eskuineko hanka erabat tolestatuta.     * Hatz baten laguntzaz supositorioa ondestean sartu behar da; pertsona       helduetan 10 cm inguru; eta umeetan, berriz, gehienez 5 cm. Horretarako,       supositorioa eta hatza (eskularrua jantzita) labaindu egin behar       dira.Ikus 4.8. irudia.Gehienetan, supositorioaren alde biribildua sartzen       da lehendabizi ondestean. Hala ere, zenbait adituk diotenez, supositorioa       ondestetik ez kanporatzeko hobe omen da beste aldera sartzea; hau da,       biribildutako aldetik hatzekin bultzatzea gorputzaren barrualdera(ABD-El-       Maeboud, K.H., El-Naggar, T., El-Hawi, E.M.M., Mahmoud, S.A.R. eta Abd-       El-Hay, S., 1991).     * Supositorioa sartzerakoan, pertsonak ahotik arnasketa sakonak hartzea       komeni da, uzkiaren esfinterra lasaitzeko.     * Supositorioa sartu ondoren, pertsonak ipurmasailak estutu behar ditu       segundo batzuetan, eta albora etzanda geratu behar du gutxienez 5       minutuan (sendagaia ez kanporatzeko).     * Supositorioaren helburua gorozkiak kanporatzea bada, 20 minutuan       kanporatu gabe edukitzea komeni da. Supositorioaren helburua beste bat       bada, supositorioa ez da kanporatu behar. Supositorioaren efektua 30       minutura behatu daiteke.  Ondestetik supositorioak sartzeaz gain, enemak ere sar daitezke. Ondestea eta kolona garbitzeko erabiltzen diren prestakin likidoak dira enemak; idorreria- egoeretan, hesteetako ikuskapenen aurretik, hesteetako kirurgia aurretik, eta erditze aurretik. Lortu nahi den helburuaren arabera enema mota bat edo bestea erabiliko da. Enema motak eta enemak jartzeko prozedura12.7 ataleanirakur dezakezu. Ondesteko zundaketaren prozedura, beriz,12.6 ataleanirakur ditzakezu.   4.5.9. BAGINATIK SENDAGAIAK EMATEA Baginan sendagaiak hainbat helburu lortzeko sartzen dira: infekzioak prebenitzeko edo tratatzeko; fluxu narritagarria kanporatzeko; hantuta gutxitzeko, eta baginako molestiak arintzeko.  4.5.9.1. Materiala     * Erretiluan: eskularru garbiak, gaza esterilak, labaingarria eta sendagaia       (supositorioa, obuloa, krema…). Sendagai batzuk emateko, baginan sartzen       den tresna bat erabiltzen da.  4.5.9.2. Teknika     * Asepsia-arauak bete behar dira. Erizainak esku-garbiketa higienikoa       egingo du prozedura egin aurretik eta ondoren. Prozedura egiteko,       eskularruak jantziko ditu.     * Emakumeari egin beharrekoa garbi azaldu behar zaio; baginan sendagaiak       sartzeak ez du zertan minik eman.     * Emakumearen gorputz-jarrera: ahoz gora etzanda, belaunak tolestuta eta       aldakak kanporantz biratuta. Baginan likidoa sartu behar bada, aldakak       sorbaldak baino altuago izatea komeni da (sendagaia baginaren barruko       zakura sar dadin). Emakumearen intimitatea zaindu behar da.     * Sendagaia sartu aurretik maskuria hustu behar da eta perineoko gunea       garbitu egin behar da (mikroorganismoak baginarantz ez barreiatzeko).     * Sendagaia hatzarekin sartu behar bada, sendagaia eta hatza (eskularrua       duela) labaindu, eta sendagaia 8-10 cm baginan sartu.     * Kremak, gelatinak eta sendagai apartsuak baginan sartzeko, enboloa duten       tresna batzuk erabiltzen dira; tresna hori 5 cm inguru sartzen da baginan       (labaingarria eman ondoren) eta enboloari bultzatuz sendagaia sartzen da.     * Sendagaia baginan sartu ondoren, emakumeak ahoz gora egon behar du 5-10       minutuan; aldakak burkoen gainean edukitzen badira, sendagaia disolbatu       ondoren errazago iristen da atzeko fornixera.  4.5.10. BIDE PARENTERALETIK SENDAGAIAK EMATEA Sendagaiak bide parenteraletik emateko orratzak eta xiringak erabili behar izaten dira. Larruazala zeharkatzen duen esterila izan behar du. Bide parenteralak hauek dira: dermis-barnekoa, larruazalpekoa, gihar-barnekoa, zain- barnekoa, bihotz-barnekoa, bizkarrezur-barnekoa, artikulazio-barnekoa eta hezur-barnekoa. Erizainak erabiltzen dituen bide parenteralak hauek dira,dermis-barnekoa,_larruazalpekoa,_gihar-barnekoa_eta_zain-barnekoa. Bide parenteraletik emandako sendagaia, ahotik irentsitakoa baino askoz lehenago xurgatzen da, eta behin jarriz gero ezin da atzera berreskuratu; beraz, sendagaiak prestatzerakoan eta ematerakoan arreta handia jarri beharko da (gogoratu‘bost zuzenak’).  4.5.10.1. Materiala: xiringak eta orratzak Bide parenteraletik sartzen den guztia esterila izan behar duenez, xiringak eta orratzak esterilak egon beharko dute. Xiringak eta orratzak banakako estalkietan esterilizatuak egoten dira, eta estalkiaren kanpoko aldean xiringaren ezaugarriak eta iraungitze data agertzen dira. Xiringak eta orratzak erabili ondoren, gai zulatzaileak jasotzeko prestatuta dauden edukiontzi zurrunetara botatzen dira.  Xiringak Xiringak_hiru_zatiditu:     * Konoa:orratza lotzen den gunea da.     * Zilindroa:xiringaren kanpoko alde zilindrikoa da; neurketa-eskala duena.     * Enboloa:zilindroaren barruan dago eta sendagaia xiringan sartzeko       (kargatzeko) eta xiringatik kanporatzeko beharrezkoa da Injektatu beharreko sendagaiaren eta bolumenaren arabera, xiringa egokia aukeratu behar da. Edukiera ezberdinetako xiringak daude: 1 ml; 2 ml; 5 ml; 10 ml; 20 ml; 50 ml.Intsulinajartzeko erabiltzen diren xiringak, berriz, unitateetan graduatuta daude.Tuberkulinajartzeko erabiltzen diren xiringak 1 ml-koak dira, eta milimetro-hamarrenak ere zehaztuta agertzen dira.  Orratzak Orratzak_hiru_zatiditu:     * Burua,xiringaren konora lotzen den zatia da.     * Kanula,metalezko zatia da eta luzera eta diametro edo kalibre askotarikoa       izan daiteke.     * Alaka, kanularen muturrak alaka du. Motzagoa edo luzeagoa izan daiteke       alaka (larruazalpean eta gihar-barnean ziztatzeko erabiltzen diren       orratzen alaka luzea izaten da). Orratza aukeratzeko orduan kontuan izan behar dira: sendagaia emateko bidea (dermis-barnean, zain-barnean…), pertsona (umea, heldua; lodia, argala…), eta sendagaiaren ezaugarriak (likatsua…).Ikus 4.9. taulanorratzen neurriak, koloreak eta erabilerak.   4.6._BIDE_PARENTERALETIK_SENDAGAIAK_EMATEA Sendagaiak bide parenteraletik eman aurretik, prestatu egin behar dira. Sendagaia eman beharreko bidearen arabera, erabili beharreko materiala eta teknika ezberdina izango da. Atal honetan, bide parenteraleko sendagaiak nola prestatu behar diren eta bide ezberdinetatik nola jartzen diren landuko dugu. Bide parenteraleko sendagaiak prestatzerakoan eta ematerakoan, asepsia-arauak ondo bete behar dira;bide_parenteraletik_sartzen_den_guztia_esterila_izan_behar du(sendagaia, orratza…). Horretarako, esterilitatea zainduz erabili beharko da materiala (gaza esterilak, xiringak, orratzak, antiseptikoa, sendagaia...).  4.6.1. BIDE PARENTERALETIK SENDAGAIAK PRESTATZEA Bide parenteraletik ematen diren sendagaiak, likido eran edo hauts eran komertzializatuak egon daitezke, eta edukiontzia anpulua edo biala izan daiteke. Biala beirazko ontzi bat da, gomazko tapoi batez hermetikoki itxita dagoena. Gomazko tapoi horrek metalezko estalki bat du; goma babesten duena. Anpulua, beirazko ontzi bat da; goiko aldean estugune bat du, eta bertatik puskatzen da sendagaia ateratzeko.Ikus 4.10 irudia. Sendagai likidoa anpuluan badago, hatzekin estugunetik puskatzen da (hatzak gaza batez babestuta); eta, orratza anpuluan sartu ondoren, sendagaia ateratzen da. Sendagaia likido eran bialean badago, tapa metalikoa kendu behar da; eta, gomazko tapoiak esterilitatea galdu badu, 70º-tako alkoholarekin desinfektatu behar da (kanporanzko mugimendu zirkularrak eginez). Gero, orratzarekin tapoia ziztatzen da eta sendagaia ateratzen da. Sendagaia bialean hauts eran badago, beste edukiontzi batean (gehienetan anpulua) datorren likido esterilarekin disolbatu beharko da. Bialean likidoa sartu ondoren, biala poliki astindu behar da (sendagai guztia disolbatzeko). Sendagaia xiringan sartu ondoren, serum-ontzi batean disolbatu behar bada, serumean berehala sartu eta ontzia astindu (sendagaia serumean ongi disolba dadin). Sendagaia pertsonaren gelara xiringan eraman behar bada, prestatzeko erabili den orratza edukiontzi zurrunetara bota eta beste orratz esteril bat lotu xiringari. Bide parenteraletik sartu behar den guztia esterila izan behar duenez, ez da ukitu behar esterila ez den ezerekin: sendagaia, orratzaren kanula, kabezalaren barneko aldea, xiringaren konoa eta enboloa. Bide parenteraletik bidetik ematen diren sendagaiak prestatzeko, esku-garbiketa higienikoa egin behar izaten da, baina gehienetan ez dira eskularruak behar izaten. Hala ere, zenbait sendagai prestatzeko babes-neurri bereziak hartu behar izaten dira. Adibidez, kimioterapietan erabiltzen diren zitostatikoak maneiatzeko arauek diotenez, esku-garbiketa egiteaz gain, txanoa, mozorroa, mantala eta eskularru doblea erabili behar dira(Lacalle, Arroyo, Catelló, Cedrés eta Granda, 2001).  4.6.1.1. Bi sendagai xiringa berean prestatzea Bi sendagai xiringa berean sartu behar direnean, bi gauza izan behar dira kontuan; alde batetik, sendagai bakoitzaren dosi zehatza hartu behar dela; eta, bestetik, dosi bat baino gehiago dituzten sendagaien ontziak ez direla kutsatu behar. Bi sendagai xiringa berean kargatu behar direnean kontuan izatekoak:     * Nahastu behar diren sendagaiak bateragarriak direla egiaztatu.     * Sendagai baten ontzia dosi bakarrekoa bada eta bestea dosi anitzekoa,       lehendabizi dosi anitzak dituen ontziko sendagaia kargatu.     * Sendagai bat bialean badago eta bestea anpuluan, lehendabizi bialeko       sendagaia kargatu.     * Bi intsulina mota nahastu behar badira, lehendabizi intsulina erregularra       kargatu.     * Bi sendagaiak bialetan badaude, sendagaia kargatu aurretik airea sartu       bial bakoitzean, atera beharreko sendagaiaren kopuru berdina       (orratzarekin sendagaia ukitu gabe).     * Sendagaiak xiringa eta orratzarekin bialetik ateratzerakoan, poliki atera       (burbuilarik sor ez daitezen), eta behar den kopuru zehatza. Burbuilak       sortzen badira sendagaiak kargatzerakoan, purgatu orratza biatetik       aterata.     * Sendagaia serum-ontzi batean disolbatu behar bada, berehala serumean       sartu eta nahastu. Sendagaia pertsonaren gelara eraman behar bada,       orratza aldatuta eraman.  Bi intsulina nahasten diren adibide bat azalduko dugu: sendagilearen aginduak dioenez,Intsulina erregularra10 unitate etaIntsulina NPH20 unitate nahastu behar dira.Intsulina erregularrakez du elkartutako proteinarik, etaNPH intsulinak berriz protamina duenez,NPH Intsulinaukitu duen orratzik ez da sartu beharIntsulina erregularrarenontzian. Lehenik,NPH Intsulinarenontzian 20 unitate aire sartuko dira (intsulinaukitu gabe). OndorenIntsulina erregularrenontzian 10 unitate aire sartuko dira eta segidan, 10 unitateIntsulina erregularraaterako dira eta gero 20 unitateIntsulina NPHkargatuko dira. (Ikus 4.11. irudia).  4.6.2. DERMIS-BARNETIK SENDAGAIA EMATEA Dermis-barneko bidea, gehienetan, alergia probak egiteko, tuberkulina proba egiteko eta txertaketa batzuk egiteko erabiltzen da. Sendagaia epidermis azpian sartzen da, dermis barnean; eta bertan sartzen den likido kopurua oso txikia izaten da. Hori dela eta, erabiltzen den xiringa mililitro (ml)batekoa izaten da, eta orratza motza eta fina. Sendagaiek denbora gehiago behar dute xurgatzeko dermis-barnean, larruazalpean eta gihar-barnean baino.  4.6.2.1. Dermis barneko injekzioak jartzen diren guneak(ikus 4.12. irudia).     * Besaurrearen barruko aldean.     * Toraxaren goiko aldean, lepauztaien (klabikulen) azpian.     * Bizkarrean, omoplato azpian. Dermis-barneko injekzioa jartzeko aukeratzen den gunean hobe da ilerik ez izatea, orbanak eta gorritasunak ez izatea, eta larruazaleko bestelako lesiorik ere ez izatea.  4.6.2.2. Materiala     * Erretiluan: eskularru garbiak, gaza esterilak, antiseptikoa (alkohola       70º), sendagaia xiringan prestatuta eta orratza egokiarekin, eta orratza       botatzeko edukiontzi zurruna. Xiringa ml batekoa eta orratzaren luzera:       1,2-1,5-1,6 cm; kalibrea: 25G-26G-27G.  4.6.2.3. Teknika     * Asepsia-arauak bete. Erizainak esku garbiketa higienikoa egingo du       prozedura aurretik eta ondoren eta prozeduran zehar eskularruak erabiliko       ditu.     * Pertsona identifikatu ondoren, egin beharreko prozedura garbi azaldu       behar zaio.     * Ziztatu beharreko gunean antiseptikoa (alkohola) eman, ziztatu beharreko       gunetik kanporantz, 7 cm-ko diametroa duen zirkulua eginez, eta lehortzen       utzi.     * Xiringa purgatu, aire-burbuilarik ez dagoela egiaztatuz. Esku bateko       hatzekin larruazala eutsi edo tiratu eta beste eskuarekin orratzaren 2 mm       sartu; orratzaren alaka goraka dagoela eta orratzarekin 15º-ko angelua       baino gutxiago osatuz (alaka epidermis azpian ikusten da). Xurgatu gabe,       sendagaia poliki injektatu; sendagaia sartzen den heinean, larruazalean       xixku txiki bat sortzen da (dilista baten neurrikoa). (Ikus 4.13.       irudia).     * Gunea ez da igurtzi behar eta ez da masajerik eman behar. Sendagaia       injektatutako gunea zirkulu batez markatzen da, ondorengo egunetan egingo       den irakurketa errazteko.     * Erabilitako materiala behar den tokira bota eta egindako prozedura       dagokion lekuan idatzi.  4.6.2.4. Kontuan izatekoak     * Dermis-barnean sendagaia jarri ondoren, pertsonak jakin behar du       ziztatutako gunea ez duela ukitu behar (garbitu ere ez) probaren       irakurketa egin arte (24-72 ordutara).     * Sendagaia sartzerakoan 5 mm inguruko xixkurik ateratzen ez bada;       ziurrenera berriro jarri beharko da (lehengo ziztadatik gutxienez 10 cm-       ra).     * Dermis-barnean sendagaia jartzeagatik arazoak sortzea zaila da. Sendagaia       jarri beharreko gunea ondo aukeratuz gero, teknika ondo eginez eta       asepsia-arauak betez gero, dermis-barnetik jartzen diren injekzioekin ez       da arazorik sortzen.  4.6.3. LARRUAZALPETIK SENDAGAIA EMATEA Larruazalpean ziztatzen denean, sendagaia dermis-azpian sartzen da; larruazalpeko ehunetan xurgatzen da. Horretarako, larruazalpeko odol- zirkulazioa normala izatea beharrezkoa da; shock-egoeran dauden pertsonei sendagaia larruazalpetik jartzea ez da eraginkorra izaten. Kordegabe dauden pertsonetan eta irensteko arazoak dituztenetan, larruazalpeko odol-zirkulazioa ongi badute, sendagaiak larruazalpetik eman daitezke. Larruazalpean sartzen diren sendagaiak pixkanaka xurgatzen dira.Intsulina,heparinaeta txerto asko, beste sendagai batzuen artean, larruazalpetik ematen dira.  4.6.3.1. Larruazalpeko injekzioak jartzen diren guneak(ikus 4.14. irudia).     * Besoen kanpoko aldean.     * Izterren aurreko aldean.     * Abdomenean.     * Bizkarraren goiko aldean; omoplato azpian.     * Ipurmasailen goiko aldean. Jaioberriei eta urtebete azpiko umeei izterraren aurrean (albora) ziztatzen zaie; urtebete eta 36 hilabete tartean dituztenei, izterrean eta besoaren kanpoko aldean; eta 36 hilabete baino gehiago dituzten pertsonei, besoaren kanpoko aldean.  4.6.3.2. Materiala     * Erretiluan: eskularru garbiak, gaza esterilak, antiseptikoa eta sendagaia       prestatuta. Erabiltzen diren xiringak txikiak izaten dira, gehienetan 1-       2 ml-koak, eta,intsulinarenkasuan, unitateetan graduatuta dagoen xiringa.       Orratzaren luzera 1,2-1,5 cm tartekoa izaten da, eta kalibrea 25G.  4.6.3.3. Teknika     * Asepsia-arauak bete. Erizainak esku-garbiketa higienikoa egingo du       prozedura egin aurretik eta ondoren eta prozeduran zehar eskularruak       erabiliko ditu.     * Pertsona identifikatu eta gero, egin beharreko prozedura garbi azaldu.     * Xiringa purgatu, aire-burbuilarik ez dagoela egiaztatuz. Ziztatze-gunean       antiseptikoa eman, ziztatze-gunetik kanporantz mugimendu zirkularrak       eginez (7 cm-ko diametroa duen zirkulua osatuz). Antiseptikoa lehortzen       utzi.     * Esku batekin larruazalean atximurkada bat hartu (minik eman gabe) eta       beste eskuarekin orratza (xiringari lotuta) larruazalpean sartu, alaka       gorantz duela. Ziztatzerakoan orratzak osatzen duen angelua 45º eta 90º       tartekoa izan behar du; orratzaren luzeraren arabera eta pertsonaren       larruazalpearen arabera. Orratza mugimendu azkar batez sartu ondoren,       atximurkada askatu eta injektatu aurretik, xurgatu (heparina eta       intsulina denean izan ezik). Xurgatzerakoan ez bada odolik ateratzen,       sendagaia injektatu (poliki). Xurgazterakoan odola ateratzen bada,       zainean ziztatu dugun seinalea da; kasu horretan, materiala aldatu eta       ziztatzeko beste gune bat aukeratu.     * Sendagaia injektatu ondoren, orratza sartu dugun norabide berean atera;       eta, aldi berean, antiseptikoarekin bustitako gazekin presioa egin       ziztatze-gunean eta masaje arin bat eman (sendagaia larruazalpean zabaldu       dadin). Heparina, intsulina eta bestelako gai narritagarriak injektatzen       direnean, ez da masajerik eman behar.     * Erabilitako materiala dagokien edukiontzietara bota.  4.6.3.4. Heparina larruazalpetik ematea Pisu baxuko molekulak dituzten heparinak tronbosiak ekiditeko erabiltzen dira. Tronbosiak izateko arrisku handiagoa izaten dute: edozein arrazoiengatik oheratuta dauden pertsonek, eta abdomeneko ebakuntza edo traumatologiakoa izan dutenek (ebakuntza zenbat eta luzeagoa izan, orduan eta arrisku handiagoa). Hala ere, heparina emateaz gain, bestelako neurriak ere hartzen dira (lehenbailehen mugitzea, media konpresiboak erabiltzea...). Larruazalpeko heparina ez da gihar-barnean sartu behar eta larruazalpetik ematen diren beste injekzioen antzera jartzen da; baina, sendagaiaren ezaugarriak direla eta, ezberdintasun batzuk kontuan izan behar dira:     * Larruazalpeko heparina, orratz motz eta mehe bat duen xiringa batean       prestatuta komertzializatzen da (orratzak 12 mm inguruko luzera du eta       kalibrea, 25G-26G). Sendagaia dagoen bezala jarri behar da,xiringa_ez_da       purgatu_behar(orratzaren kanpoko aldean gera daitezkeen sendagaiaren       arrastoek hematomak eragin ditzakete). Orratzaren estalkia, pixka bat       biratuz eta kanporantz tiratuz kentzen da.     * Larruazalpeko heparina abdomenean jartzen da; zilbor gainetik, azpitik,       eskuinera eta ezkerrera, baina zilbor ondoan ez. Abdomena beste gorputz-       atalak baino gutxiago mugitzen denez, hematoma arriskua txikiagoa izaten       da. Ziztatze-gunea egunero aldatu behar da; eskuineko gune batetik       ezkerreko beste batera.     * Ziztatu beharreko gunean antiseptikoa eman, larruazalean hatzekin plegua       hartu eta 90º-tako angeluaz orratza sartu. Plegua askatu gabe heparina       poliki injektatu. Ikerketa baten ondorioen arabera, pertsona gizenetan       hematoma gutxiago agertzen omen dira plegurik ez bada hartzen; eta       argaletan berriz, alderantziz, plegua hartuta hematoma gutxiago sortzen       omen dira(Aguilera, Granados, Belmonte, Muñoz, Aguilera eta García,       2002).     * Ez_da_xurgatu_behar_eta_ez_da_masajerik_eman_behar; sendagaiaren       ezaugarriengatik hematomak eragin baitaitezke. Ziztatu beharreko gunean       izotz pusketa bat jartzen bada, ziztatu aurretik minutu batez, eta       ziztatu ondoren beste minutu batez; hematoma arriskua gutxitzen da (baso-       uzkurketa lokala eragiten baita).     * Heparina jarri ondoren, xiringa (orratzarekin) gai zulatzaileentzako       prestatuta dauden edukiontzi zurrunetara bota.  4.6.3.5. Intsulina larruazalpetik ematea Gorputzak intsulina jariatzen du karbohidratoak, proteinak eta gantzak gordetzeko eta erabiltzeko. Intsulina sendagaia, gehienetan,Diabete Mellitusatratatzeko erabiltzen da. Intsulina dosiak unitateetan zehazten dira; eta dosia irakurtzerakoan arreta handia jarri behar da. Sendagaiaren agindua idazterakoan hobe da unitate hitza osoa erabiltzea, “U” laburpena erabiltzea baino (akatsak ekiditeko). Intsulina hozkailuan gorde behar da, eta mota ezberdinetako intsulinak nahastu gabe eduki behar dira. Gaur egun, intsulinazko boligrafoak asko erabiltzen dira. Boligrafo horietan pertsonari eman beharreko intsulina-unitateak graduatzen dira, eta sistemak duen orratz mehe eta motzarekin ziztatzen da (ikus 4.15. irudia). Erizainak intsulina xiringan berak prestatu behar duenean, bialaren goma desinfektatuko du eta orratza eta xiringarekin behar duen intsulina kopurua kargatuko du. Bi intsulina nahastu behar dituenean, gogoratu lehendabizi intsulina erregularra kargatu behar dela. Intsulina ematen zaien pertsonen osasun-egoeraren balioetsi behar du erizainak; gluzemia jakiteko probak egingo dizkie, likidoen balantzea (sarrera-irteerak) egingo du, eta gluzemiaren aldakuntzek adierazi ditzaketen zeinu eta sintomak behatuko ditu (izertza, logura, botagura, burukomina, urduritasuna...).  4.6.3.6. Larruazalpeko bidearen beste erabilerak Larruazalpeko bidea oso ezaguna da erizainontzat, batez ere heparina, intsulina eta txerto asko bide horretatik ematen ditugulako. Baina azken urteotan larruazalpeko bidea zainketa aringarrietan ere asko erabiltzen da. Larruazalpeko bideari esker, gaixotasun sendaezinak dituzten pertsonek ospitalera joan gabe tratamendua etxean har dezakete. Zenbaitetan, pertsonak hidratatzeko ere erabiltzen da larruazalpeko bidea (zahar egoitzetan...); larruazalpetik disoluzioak ematearihipodermoklisiaderitzo. Larruazalpetik sartzen diren disoluzioek isotonikoak behar dute izan (kloruro sodikoa, glukosalinoa eta antzekoak), disoluzio hipertonikoek edema sortuko bailukete. Zainketa_aringarrien_helburua_ongizateaeskaintzea da. Horretarako, antolatutako osasun-ekipoak gaixoen etxeetara joaten dira sintomak kontrolatzeko helburuarekin, eta pertsonari eta familiari sostengu emozionala emateko. Sintomak kontrolatzeko hainbat sendagai erabiltzen dira. Eskailera analgesikoaren maila baxueneanparazetamola, A.A.S.eta antzeko sendagaiak daude;morfina,berriz, goiko mailan dago. Sintomak kontrolatzeko sendagaiak hainbat bidetatik eman daitezke. Hala ere, zainketa aringarriak behar dituzten gaixoek, askotan, ezin izaten dute sendagaiak ahotik hartu, goragalea edo goitikak dituztelako, koman daudelako, ahultasuna dutelako, sendagai asko hartu behar dituztelako, edo sendagaiak ahotik hartuta mina kontrolatzea zaila delako. Zain-barneko bidea oso erabilia da ospitaletan, baina etxean erabiltzea zaila izaten da konplikazio ugari sor baitaitezke (flebitisa, kateterra zainetik ateratzea…). Ondesteko bideak intimitatea galarazten du eta gainera sendagai gutxi erabil daitezke bide horretatik. Gihar-barneko bidea erabiltzekotan, ziztada ugari eman beharko lirateke eta hori mingarria litzateke. Dermis- barneko bidetik eta mihipetik sendagai gutxi eman daitezke. Zainketa aringarrietan sendagaiak emateko bide “idealak” ezaugarri hauek izan beharko lituzke: sinplea izan beharko luke, eraginkorra, mina eragiten ez duena (edo ahal den gutxiena), konplikazio gabekoa, ospitaletik kanpo erabiltzeko erraza dena, norberaren zainketa errazten duena, senitartekoen parte-hartzea posible egiten duena, eta ekonomikoa.  Larruazalpeko_bidea,_zainketa_aringarrietan_erabiltzeko_bideegokia_dela_ikusi da_arrazoi_hauengatik:     * Larruazalpean sendagaiak ongi xurgatzen dira eta kopuru handiak eman       daitezke (24 ordutan, pixkanaka, 500 ml-1500 ml sar daitezke). Gainera,       gorputzeko gune askotan ipin daiteke. Aukeratzen diren lekuak, abdomena,       izterren aurreko aldea, pektoralaren gunea eta deltoidesaren gunea izaten       dira.     * Larruazalpean ziztatzeak, zain-barnean eta gihar-barnean ziztatzeak baino       min gutxiago ematen du.     * Larruazalpeko bidea erabiltzen erraza da, eraginkorra da, eta, ondo       erabiliz gero, ez du konplikaziorik eragiten.     * Pertsonarentzat eta familiarentzat erosoa da, eta autonomia eta       norberaren zainketa errazten ditu; pertsonak ospitalean ez du egon       beharrik.  Larruazalpeko_bideak,_zainketa_aringarrietan_erabiltzerakoan,_eragozpen_batzuk baditu:     * Efektua ez da berehala hasten, 15 minutu inguru behar izaten dira (zain-       barneko bidean efektua berehala hasten da).     * Tentsio arteriala baxu dagonean eta hotzagatik edo sendagaiengatik baso-       uzkurketa lokala gertatzen denean, sendagaia motelago xurgatzen da.       Aldiz, baso-zabalketak sendagaien xurgapena errazten du.     * Larruazala egoera onean ez badago (edema duelako, hematomak daudelako….),       ezin da gune horietan ziztatu.  Gaixotasun sendaezinak dituzten pertsonen sintomak kontrolatzeko, hainbat sendagai erabiltzen dira: analgesikoak, goitikaren aurkakoak, lasaigarriak, kortikoesteroideak, etab. Sendagai gehienak nahas daitezke elkarrekin (Buskapina, Prinperan, Haloperidol, Sinogan, Dormicum, Fortecortim, Seguril, …), baina Fortecortimizeneko sendagaia ezin da besteekin nahastu. Zainketa aringarrietan erabiltzen den larruazalpeko bidea jartzeko materiala eta prozedura 13.3. atalean ikus dezakezu.  4.6.4. GIHAR-BARNETIK SENDAGAIA EMATEA Gihar-barnean sartzen den sendagaia, larruazalpekoa baino lehenago xurgatzen da, giharretara odol gehiago iristen delako. Gihar-barnean sartzen diren injekzioetan, larruazalpekoetan baino kopuru handiagoak sar daitezke. Hala ere, injekzio batean 5 ml baino gehiago sartu behar bada, hobe da sendagaia bi gihar handietan sartzea (bi ziztada emanez). Larruazalpea narritatzen duten sendagaiak, askotan, gihar-barnean jartzen dira.  4.6.4.1. Gihar-barneko injekzioak jartzen diren guneak(ikus 4.16. irudia)     * Ipurmasaileko_gihar_handia: pertsona helduetan, gihar-barneko sendagai       gehienak ipurmasaileko gihar handian jartzen dira. Horretarako, pertsona       ahoz behera etzanda egon behar du eta ziztatze-gunea arretaz aukeratu       behar da; ziatiko nerbioa, zainak eta hezurra ez ukitzeko. Horretarako,       ipurmasaila lau zatitan irudikatzen da, eta goiko aldeko kanpoko laukian       ziztatzen da. Hiru urtez azpiko umeetan, ipurmasaileko gihar handia gutxi       garatuta dagoenez (giharrak ibiltzerakoan garatzen baitira), gune hori ez       da erabiltzen gihar-barneko injekzioak jartzeko.     * Ipurmasaileko_gihar_ertaina: gihar-barneko injekzioa jartzeko gune egokia       da; gantz gutxi baitu, eta odol-hodietatik eta nerbio nagusietatik       aldendua baitago. Gainera, ondestetik aparte dagoenez, ipurmasaileko       gihar handia baino garbiagoa egoten da. Ziztatzeko garaian, pertsona ahoz       gora edo albora etzanda egon behar du eta belauna eta aldaka tolestatuta.     * Izterreko_gihar_zuzena: izterraren aurreko aldean dago. Bere burua       ziztatzen duten pertsonentzat toki erosoa da baina minbera izaten da.       Ziztatzeko garaian, pertsona ahoz gora etzanda edo eserita egon daiteke.     * Alboko_gihar_bastoa: izterraren kanpo aldeko erdiko gunean ziztatzen da.       Leku horretan ez dago nerbio nagusirik, ez eta ere odol-hodi nagusirik.       Ziztatzeko garaian, pertsona ahoz gora etzanda edo eserita egon daiteke.       Jaioberrietan eta 3 urtez azpiko umeetan gune hau aukeratzen da gihar-       barnean sendagaia sartzeko; eta, ziztatu aurretik, giharrari hatzekin       heltzen zaio.     * Deltoidesa: besoaren goiko aldean dago. Gihar txikia da eta arteria eta       nerbio erradiala gertutik pasatzen dira. Deltoidesean, gehienez, 2 ml sar       daitezke. Ziztatzen den tokia hau da: akromio apofisitik 5 cm beherago,       erdiko gunean. Pertsona eserita edo etzanda egon daiteke. Deltoidesean       ziztatzeko, giharra garatuta egon behar du; beraz, hiru urtez azpiko       haurrei ez zaie deltoidesean ziztatzen.  4.6.4.2. Materiala     * Erretiluan: eskularru garbiak, gaza esterilak, antiseptikoa eta sendagaia       prestatuta (xiringa eta orratzarekin). Xiringa, injektatu beharreko       bolumenaren arabera aukeratuko da (2-5 ml). Orratzaren neurria       aukeratzeko kontuan izango da: giharra, disoluzio-mota, pertsonaren adina       eta gantza kopurua. Pertsona helduetan, ipurmasaileko gihar handia       ziztatzeko gehienetan erabiltzen den orratzaren kalibrea 21G izaten da       eta luzera 4 cm. Deltoidesean ziztatzeko, pertsona helduetan, 20G       kalibreko orratza eta 2,5 cm-ko luzera duena erabiltzen da. Haurretan       erabiltzen diren orratzak, pertsona helduetan erabiltzen direnak baino       meheagoak eta motzagoak izaten dira.  4.6.4.3. Teknika     * Asepsia-arauak bete. Erizainak esku-garbiketa higienikoa egingo du       prozedura egin aurretik eta ondoren, eta prozeduran zehar eskularruak       erabiliko ditu.     * Pertsona identifikatu eta gero, egin beharreko prozedura garbi azaldu.       Ziztatu beharreko gunearen arabera, gorputz-jarrera egokian egon behar du       (ipurmasaileko gihar handian ziztatzeko ahoz behera etzanda…).     * Xiringan egon daiteken airea atera (purgatu). Orratza ez dago purgatu       beharrik.     * Ziztatze-gunean antiseptikoa eman, ziztada eman beharreko tokitik kanpoko       aldera mugimendu zirkularrekin (ziztatze-gunetik 5 cm alboetara), eta       lehortzen utzi.     * Esku batekin larruazala tiratu, eta bestearekin orratza sartu. Sendagaia       ipurmasaileko gihar handian jarri behar bada, gehienetan, lehendabizi       orratza sartzen da eta gero, xiringa lotzen zaio. Beste giharretan,       gehienetan, xiringa eta orratza lotuta daudela ziztatzen da.       Ziztatzerakoan, orratzak 90º-tako angelua osatu behar du(ikus 4.17.       irudia). Orratza mugimendu azkar batez sartu behar da. Orratza eta       xiringa gutxi mugitzeko, lagungarria izaten da eskua (erizainarena)       pertsonaren larruazalean jartzea. Umeetan eta pertsona argaletan, orratz       motzagoak eta meheagoak erabiltzen dira, orratzak osatzen duen angelua       txikiagoa izaten da, eta ziztatu aurretik, larruazalaren plegua hartzen       da.     * Sendagaia_sartu_aurretik,_enboloarekin_xurgatu_egin_behar_da.       Xurgatutakoan odolik ez bada ateratzen, sendagaia injektatu; baina, odola       ateratzen bada, orratza atera eta prozedura berriro hasieratik egin.     * Sendagaia injektatu ondoren, orratza atera eta sendagaia narritagarria ez       denean, antiseptikoa duten gazekin masaje arin bat eman.     * Erabilitako materiala behar den tokira bota, eta pertsonaren egoera       balioetsi. **** “Z” teknika **** Larruazalpeko ehunentzat oso narritagarriak diren sendagaiak gihar-barnean sartu behar denean “Z” teknika erabiliz, ipurmasaileko gihar handian ziztatzen da. Teknika horrek, berezitasun batzuk baditu gihar-barneko injekzio arruntekin parekatzen badugu:     * Orratzaren kanpoko aldean ez du sendagai arrastorik egon behar. Orratza       sartu aurretik, sendagaia dagoen xiringan 0,2 ml aire utzi behar dira.       Horrela, sendagaia sartu ondoren, sendagaiaren atzetik airea geratuko da,       eta ez du utziko sendagaia gihar-barnetik larruazalpera pasatzen.     * Orratza sartu aurretik, larruazaletik eta larruazalpetik tiratu behar da,       ziztatu beharreko gunean, albo batera (2,5-3,5 cm inguru). Larruazala       horrela tiratuz, larruazalaren ehunak plano ezberdinetan egotea lortzen       da(ikus 4.18. irudia).     * Orratza sartu (xiringa lotuta duela), xurgatu, eta odolik ez bada       ateratzen, poliki injektatu. Larruazala eusten jarraitu behar da orratza       atera arte, eta orratza atera aurretik 10 segundo itxaron behar dira       (sendagaia gihar-barnean zabaldu dadin). Larruazala eusteari utzi eta       orratza atera; horrela, sendagaia ezingo da gihar-barnetik larruazalpera       atera (ehunak plano ezberdinetan baitaude). Sendagaia narritagarria       denez, ez da masajerik eman behar.  4.6.4.4. Ager daitezkeen konplikazioak     * Tumorazioa:teknika gaizki eginez gero, sartutako likidoa enkistatu       daiteke. Adibidez: orratza angelu desegokian sartu delako, edo orratzaren       luzera desegokia delako.     * Abszesua_(zorne-zorroa): orratzaren angelua egokia erabili arren,       asepsia-arauak ez badira ongi betetzen, infekzioa sor daiteke. Abszesua       eratzen denean, batzuetan, ebakuntza kirurgikoa egin behar izaten da       zornea ateratzeko.     * Zainean_ziztatzea: zainean ziztatuz gero, hematomak sor daitezke.       Hematomak azalekoak badira, gehienetan, arazorik gabe xurgatzen dira.       Baina, zain lodi bat ziztatzen bada, hematoma handia sor daiteke, eta ez       bada xurgatzen, ebakuntza lokala egin beharra gerta daiteke. Gihar-       barnean ziztatu beharrean zain-barnean ziztatu dugula jakiteko, injektatu       aurretik xurgatzea oso garrantzizkoa da. Zenbait sendagai ezin da       zuzenean zainean sartu, kaltea eragin daitekeelako.     * Nerbioan_ziztatzea: gune horretako paralisia eragin daiteke. Ziztatu       beharreko gunea arretaz behatu behar da; nerbioa ziztatuz gero, mina       agertuko da eta paralisia ere eragin daiteke.  4.6.4.5. Kontuan izatekoak     * Ziztatze tokia aukeratzerakoan, zain eta nerbio nagusirik ez duena       hautatu. Lesioa, hantura edo infekzioa duen tokitik ez aukeratu.     * Beti material esterila erabili. Iraungitze data egiaztatu.     * Gihar-barneko injekzioetan, xurgatzerakoan odola ateratzen bada: xiringa       eta orratza atera, prozedura guztia hasieratik egin eta beste toki       batetan ziztatu.     * Gihar-barnean orratza sartzerakoan, giharra lasai egotea garrantzitsua       da. Erizain askok orratza sartu aurretik edo sartzeko unean kolpetxo bat       ematen dute larruazalean. Ikerketa baten ondorioen arabera, pertsonak       mina gutxiago sentitzen du kolpetxoa orratza sartzearekin batera ematen       bada, orratza sartu aurretik ematen bada baino(Aguilera, Belmonte,       Cañadas, García, Aguilera eta Cristobal, 2001).     * Injekzioak errepikatuko baldin badira, ziztatze-guneak aldatu; ziztada       batetik bestera, 2,5 cm-tako tartea egon behar du gutxienez.     * Sendagaiaren bolumena 5 ml baino handiagoa bada, bi leku ezberdinetan       ziztatu.     * Pertsonak beldurra badu, lasaitzen saiatu. Injekzioa zer den eta       tratamenduak duen garrantzia azaldu. Injekzioei buruz pertsonak eduki       ditzakeen kontzeptu okerrak argitu. Umeetan, lasaitzen saiatu, gezurrik       ez esan eta beste pertsona baten laguntza eskatu.  4.6.5. ZAIN-BARNETIK SENDAGAIAK EMATEA Zain-barnean sartzen diren sendagaiak berehala egiten dute efektua eta zehazki jakiten da zenbat sendagai xurgatuko den (zuzenean odolera sartu baita). Baina, gorputzak sendagaia ez badu onartzen, erreakzioak berehala eta bortizki agertuko dira. Zain-barnean sartzen diren sendagai batzuk beste bideetatik (gihar-barnetik, larruazalpetik…) narritagarriak eta mingarriak izaten dira. Beste sendagai batzuk, berriz, ezin dira zain-barnean sartu. Sendagai bakoitzaren ontzian zein bideetatik eman daitekeen jartzen du.  4.6.5.1. Zain-barnetik sendagaiak emateko moduak Zain-barnean sendagaiak hiru_eratara sar daitezke:     * “Bolus”_eran ; sendagaiaren dosia denbora laburrean sartzen da zainean, eta sendagaiaren efektu maximoa berehala lortzen da (ikus. 4.19. irudia). “Bolus” eran sendagaia zainean bi modutara sar daiteke: orratza eta xiringarekin zainean zuzenen ziztatuz; edo, lehendik hartutako zain-bidetik (kateter) barrena. Infusio_jarraian; pertsonaren beharren arabera, zain-barnean sendagaiak infusio jarraian sartzen dira (adib. sueroterapia). Infusio jarraian, plasman sendagaiaren kontzentrazioa egonkorra mantentzea lortzen da (ikus. 4.20. irudia). Infusio jarraian sendagaiak ematea deserosoa izaten da pertsonarentzat, infusioaren ekipoak mugimendua mugatzen diolako. Aldizkako_infusioan; pertsona batzuek zain-bide bat behar dute momentu batzuetan sendagaiak sartzeko (adib.: antibiotikoak). Kasu horietan, zain batean kateter bat jartzen da eta behar ez denean itxita mantentzen da, eta, aldizka, sendagaiak sartzeko irekitzen da. 4.6.5.2. Zain-barnean ziztatzeko aukeratzen diren zainak Zain-barnean ziztatzen denean, ziztadaren helburuaren arabera, zain ezberdinak aukeratuko dira:     * Odola_ateratzeko_ziztatu_behar_bada_zainean, ukondo aurreko zain       zefalikoa, zain medianoa eta zain basilikoa aukeratzen dira. Zain       zefalikoakanpoko aldean dago (ezarrera anatomikoan), zain medianoa       erdian, eta zain basilikoa, berriz, barneko aldean. (Ikus 4.21. irudia).     * Sendagaia_sartzeko_orratza_eta_xiringarekin_zainean_ziztatu_behar_bada,       ukondo aurreko zain zefakiloa, medianoa eta basilikoa aukeratzen dira.     * Sueroterapia_emateko_zainean_kateter_periferiko_motza_jarri_behar_bada,       zaina zabala, zuzena eta artikulazioetatik gertu ez dagoena aukeratzea       komeni da. Besaurreko zainak egokiak izaten dira kateter periferiko motza       jartzeko. Zenbaitetan, eskugaineko eta eskumuturreko zainetan ziztatzen       da (ikus 4.22. irudia).     * Kateter_zentrala_jarri_behar_bada, erizainek jartzen ditugun kateter       periferiko luzeak ukondo aurreko zain zefakilotik eta zain basilikotik       sartzen dira; eta sendagileek jartzen dituzten kateter zentralak, berriz,       zain subklabiotik, femoraletik eta jugularretik.  4.6.5.3. Zain-barnean ziztatzea sendagaia “bolus”eran sartzeko Materiala     * Erretiluan: eskularru garbiak, gaza esterilak, antiseptikoa,       hertsagarria, eta sendagaia prestatuta xiringa eta orratza egokiarekin.  Teknika     * Asepsia-arauak bete. Erizainak esku-garbiketa higienikoa egingo du       prozedura egin aurretik eta ondoren, eta prozeduran zehar eskularruak       erabiliko ditu.     * Sendagaia zain-barnean disolbatuta edo disolbatu gabe sartu behar den       ziurtatu. Sendagaiaren ezaugarriak ezagutu behar dira, ondoren ager       daitezken erreakzio normalak eta irregularrak bereizteko. Pertsonak       sendagaiari alergiarik ez diola ziurtatu.     * Pertsona identifikatu eta egin beharreko prozedura garbi azaldu.       Sendagaia zainean sartu heinean erreakziorik sortzen badu (hazkura,       beroa...), pertsonari jakinarazi. Bestelako erreakziorik sentitzen badu,       jakinarazteko esan.     * Pertsonaren gorputz-jarrera: ahoz gora etzanda, besoa ohe gainean duela       eta esku-azpia gorantz; edo, bestela, aulkian eserita; besoa aulkiaren       beso-lekuan jarrita eta esku-azpia gorantz duela. Umea bada, beste       pertsona baten laguntza eskatu, umea lasaitzeko eta eusteko.     * Pertsonaren besoan hertsagarria finkatu, ziztatu beharreko gunetik 15-20       cm gorago, zainetako odola buxatzeko moduko presioa eginez, baina       arteriako zirkulazioa buxatu gabe (hori egiaztatzeko, erradialean pultsua       haztatu). Ukondoko zain zefalikoa, medianoa eta basilikoa arretaz behatu       eta haztatu; zaina haztatzerakoan, lokarri bigun eta malgu bat bezala       sentitzen da. Zainen intersekzio gunetan ahal dela ez ziztatu. Ziztatze-       gunean odol gehiago pilatzeko, pertsonari esaten zaio eskua ireki eta       ixteko behin eta berriz, eta gero eskua itxita edukitzeko. Haztapena       eginez zainaren norabidea eta sakonera behatu. Zainak ezberdinak izaten       dira gazteetan eta zaharretan, eta kirolari direnetan eta egoneko       bizimodua dutenetan.     * Eskularruak jantzi eta ziztatze-gunean antiseptikoa eman, ziztatze-       gunetik kanporantz (espiral erako mugimenduak eginez) eta lehortzen utzi.     * Orratza eta xiringa hartu, eta ondo purgatuta dagoela egiaztatu.       Orratzaren estalkia kendu eta larruazala ziztatu orratzaren alaka gorantz       dagoela. Ziztatzerakoan, orratzak osatzen duen angeluak 20º eta 40º       tartekoa izan behar du. (Ikus 4.23. irudia).     * Orratza zainean kanalizatu denean enboloarekin xurgatu; odola ateratzen       bada, zainean dagoela esan nahi du. Hertsagarria askatu eta sendagaia oso       poliki sartu zain-barnean. Sendagai guztia sartu denean, orratza eta       xiringa atera eta konpresioa egin, 2-5 minutuan (hematomak ekiditeko).       Koagulazioan arazoak dituzten pertsonetan konpresioa 5-10 minutuan egin       beharko da. Konpresioa bukatu ondoren, ziztatze-gunean apositu bat jarri.  4.6.5.4. Kontuan izatekoak     * Zain-barnean sartzen den guztiak esterila egon behar du; beraz, asepsia-       arauak zorrotz beteko dira infekzioak ekiditeko.     * Zain-barnetik sartu behar den sendagaia disolbatuta edo disolbatu gabe       eman behar den jakin, eta zein abiaduratan sartu behar den ere bai.     * Zainean ziztatu beharrean arterian ziztatuz gero eta sendagaia sartuz       gero, lesio larriak eragin daitezke.     * Pertsonari segurtasuna eta konfiantza eskaini; orratzei beldurra badie,       ziztatu behar den gunera ez begiratzeko esan, azalpenak eman eta beldurra       arintzen saiatu.     * Sendagaia zainean sartzen den bitartean, zainean sartzen ari dela       egiaztatu (xurgatuz).     * Kontrako efektuak agertzen badira, sendagaia emateari utzi eta       sendagileari jakinarazi. Ondoren, xehetasun guztiak dagokion orrian       idatzi.     * Zainean ziztatzerakoan, zenbaitetan, zaina puskatu egiten da. Erizainak       ez du lasaitasuna galdu behar, behar izanez gero, lankide bati laguntza       eskatuko dio; eta egoeraren arabera, ziztatzea atzeratzea erabaki dezake.  4.7._ZAIN-BARNEKO_INFUSIOA  4.7.1. KONTZEPTUA Pertsonek osasun-asaldurak dituztenean, sarritan, zain-bide bat hartzea behar izaten dute eta bertatik sueroterapia ematea; adibidez, ebakuntza kirurgiko baten ondoren, hemorragiak gertatzen direnean, deshidratazio egoeretan, koma egoeretan, eta bihotzeko edo giltzurruneko arazoak dituzten pertsonetan. Kasu guztietan, sendagileak tratamendua idazten du (serum mota, kopurua, nahastu beharreko sendagaiak...); eta erizainak tratamendu hori antolatzen du eta ematen du. Sueroterapiarekin likidoak pixkanaka sartzen dira zain-barnera, eta serumetan nahastuta dauden sendagaiak diluituta eta astiro sartzen dira; horrela, sendagai horiek odolean maila egonkor batean mantentzea lortzen da. Sueroterapia,fluidoterapiaedobenoklisiabezala ere ezagutzen da.  4.7.2. ZAIN-BARNEKO INFUSIOAREN HELBURUAK Zain-barnetik sartzen diren likidoekin hainbat helburu bete daitezke:     * Likido_edo_elektrolitoen_oreka_mantentzea. Elektrolitoak, karga       elektrikoa duten atomo edo molekulak dira eta gorputzeko likidotan       aurkitzen dira (sodioa, potasioa, kloroa...). Adibidez: ebakuntza       kirurgiko baten ondoren, pertsona erabateko dietan egon behar badu,       sueroterapia eta beste sendagaiak zainetik eman beharko zaio oreka       hidroelektrikoa ez galtzeko.     * Likido_edo_elektrolitoen_oreka_berreskuratzea. Pertsona batek oreka       hidroelektrikoa galdu badu, likido eta elektrolitoak zain-barnetik sartu       beharko zaizkio oreka hori berreskuratzeko. Adibidez: erredura larriak       jasan dituzten pertsonetan (likido eta elektrolitoen galera handia ematen       baita); hemorragia jasan duten pertsonetan, lehenik serumak ematen       zaizkie eta ahal bezain azkar odola.     * Oinarrizko_nutrizioa_ematea; zenbaitetan, nutrizio parenterala ematen da       zain-barnetik.     * Bestelako_sendagaiak_ematea; tratamenduaren arabera, sueroterapiarekin       batera bestelako sendagaiak ere ematen dira (adib.: analgesikoak,       antibiotikoak…).  4.7.3. SUEROTERAPIA JARTZEKO BEHAR DEN MATERIALA Sueroterapia jartzeko, gutxienez hiru elementu beharko ditugu: seruma duen ontzia, tanta-kontagailua duen ekipoa, eta zain-barneko kateterra.  4.7.3.1. Serum-ontzia:plastikozkoa edo beirazkoa izan daiteke.Plastikozko poltsatiklikidoa atera heinean, poltsa kolapsatu egiten da. Poltsak, mutur batean latexko sarrera bat du sendagaiak bertatik sartzeko (latexa desinfektatu ondoren).Beirazkoontzietatik seruma ongi ateratzeko aire sarrera bat behar du; aire sarrera hori tanta-kontagailua duen ekipotik lortzen da. Gure inguruko ospitaleetan gehien erabiltzen diren serumak eta bakoitzaren osagaiak4.24. taulanikus ditzakezu.  4.7.3.2. Tanta-kontagailua duen ekipoa: serum-ontzia eta zain-barneko kateterra lotzen dituen ekipoa da(ikus 4.25. irudia). Ekipo horrek oso ondo purgatuta egon behar du, airea odol-zirkulaziora sar ez dadin. Tanta-kontagailua duen ekipoak aire-sarrera izatea garrantzitsua da, batez ere serum-ontzia beirazkoa bada. Tanta-kontagailuarekin serumaren fluxua erregulatzen da. Horretarako, minutu batean pasatu behar duen tanta-kopurua jakin beharko da. Kalkulu hori egiteko, datu bat jakitea beharrezkoa da: pertsona helduentzat erabiltzen diren ekipoetan,20_tanta=1cc(1ml).Umeetan, pediatriako tanta-kontagailua erabiltzen da. Ekipo horietatik irteten diren tantak txikiagoak izaten dira:60_mikrotanta =_1cc(1m). Zain-barnean sartu beharreko serum kopurua jakinik eta kopuru hori sartu beharreko denbora kontuan hartuta, hiruko erregela batez, minutu batean zenbat tanta pasatu behar duten jakingo dugu (ikus 4.26. koadroa). Serum-fluxua ekipoak duen giltzaren bidez erregulatzen da; baina, beste faktore batzuek ere eragina dute serum-fluxuan:     * Serum-ontziaren altuerak: zenbat eta altuago, orduan eta azkarrago.     * Orratzaren kokapenak: orratza zainetik ateratzen bada edo zainaren       paretaren kontra badago, serum-fluxua moteldu egingo da.     * Disoluzio motak: zenbat eta disoluzio lodiagoa, orduan eta fluxu       motelagoa.     * Pertsonaren mugimenduak: kateterra duen gorputz-adarra kateterra baino       gorago jartzen bada, seruma ez da behar bezala zainean sartuko; eta odola       ateratzen bada, kateterra buxatzeko arriskua dago.  4.7.3.3. Zain-barneko kateterra Zain-barnean jartzen diren kateterrak, material malguarekin (silikona, poliuretano…) egindako hodi meheak dira. Kateter horiek, zain-barnean mantentzen dira sueroterapia eta beste sendagaiak zain-bidean sartzeko. Kateter batzukmotzakdira; beste batzuk, erdi-tamainakoak; eta beste batzuk, berriz,luzeak. Kateter motzakastebete inguruan narritagarriak ez diren sendagaiak emateko erabilgarriak dira. Kateter motzak 1,25-3,1 cm inguruko luzera izaten dute, eta hainbat motatakoak daude:     * Kateter (branula) motza arrunta: kateterrak kanula malgu bat du       (poliuretano edo tefloia bezalako gaiekin egina), eta kanularen azpian       orratz metalikoa. Orratza alaka duen metalezko gida da; kanula zain-       bidean sartzeko ezinbestekoa. Kanula zain-bidean kanalizatzen denean,       kanula geratzen da zain-barnean eta orratza erabat atera egiten da. Zain-       barneko kateterraren kanulak, gehienetan, ez ditu odol-hodiaren paretak       lesionatzen, nahiz eta pertsona mugitu. Kateter horiek, ahal bada, ez       dira jarri behar ukondo aurrean; pertsonak besoa tolestatzerakoan,       kateterretik pasatzen den fluxua buxatu baitaiteke.     * Ziztaden aurkako sistema duen kateterra: kateter horrekin erizaina       metalezko gidarekin ziztatzea ekiditen da. Zaina kanalizatu ondoren,       kateterraren metalezko gida ateratzerakoan, babesgarri baten barruan       gordetzen da gida, eta ziztada arriskua desagertzen da.     * “Palomita” orratza: metalezko orratza du, plastikozko bi hegal malgu eta       hegalen segidan hodi garden eta malgu bat; beste muturrean plastikozko       konoaz bukatzen dena. Plastikozko hegalak orratza sartzeko unean eusteko       balio dute eta sartutakoan larruazalari finkatzeko. “Palomita” orratzak       gehienetan umeetan erabiltzen dira. Pertsona helduetan denbora laburrean       sendagai bat zainean sartu behar bada, “palomita” orratza erabil daiteke.       Palomita kateterretik sartzen diren likidoek ez dute likatsuak izan       behar. Palomita orratzen kalibrea 17G-25G tartekoa izaten da, eta luzera       1,5-3 cm tartekoa.  Erdi-tamainako kateterrak, kateter motzak baino luzeagoak dira, baina ez dira iristen bihotzeraino. Erdi-tamainako kateterrak 7,5-20 cm tarteko luzera dute, eta 2-4 astetan zehar narritagarriak ez diren sendagaiak zain-barnean sartzeko erabilgarriak dira.  Kateter luzeakkateter zentral izenez ere ezagunak dira. Kateter luzeak goiko kaba zaineraino iristen dira eta zain-barnean luzaroan (hilabetez baino gehiago) sendagaiak eman behar direnean jartzen dira, edo bestela, bide zentrala beharrezkoa denean (Zainetako Presio Zentrala neurtzeko, sendagai narritagarriak emateko...); Kateter luzea jarri ondoren toraxeko erradiografia bat egiten da, kateterraren kokapena egokia dela egiaztatzeko. Zain periferikoetatik (zain zefalikotik eta basilikotik) sartzen diren kateter zentralak erizainok jartzen ditugu; eta zain lodiagoetatik (zain subklabiotik, femoraletik, jugularretik) jartzen direnak berriz, sendagileek. Erizainok jartzen ditugun kateter luzeak, kanula luzea (malgua) du, kanula motza (malgua), eta kanula motzaren barnean metalezko orratza. Metalezko orratza beharrezkoa da kanula motza zain-barnean sartzeko; behin sartuta dagonenean, orratza atera egiten da. Kanula motzetik barrena kanula luzea eta malgua sartzen da (barruan metalezko gida bat duena). Kateterra sartzen laguntzeko, hainbat sistema daude; askotan, gurpil edo danbor itxura izaten dute (ikus 10.2. atala). Tratamendua luzaroan eman behar denean eta eman beharreko sendagaiak narritagarriak direnean (adibidez zitostatikoak), sendagileekinplantatutako zain-erreserborioaizenez ezaguna den kateter zentrala jartzen dute. Kateter hori zentrala da, baina ez da ikusten, larruazalpean gordeta geratzen baita. Erreserborioan ziztatzeko orratza bereziak (okerrak) erabiltzen dira, eta bertatik tratamenduak emateaz gain, analisientzako odola ere ateratzen da; horrela, zainean behin eta berriz ziztatzea ekiditen da. (ikus 13.4. atala).  4.7.4. KATETERRAK JARTZEKO ZAINAK Ospitalean dauden pertsona askok zain-barnean serumak eta sendagaiak sartzea behar dute, eta horretarako kateterra jartzen zaie. Jarri beharreko kateter motaren arabera ziztatuko diren zainak ezberdinak izango dira.  4.7.4.1. Kateter periferikoak jartzeko zainak **** Zaina eta kateterra aukeratzerakoan kontuan izan beharrekoa ****     * Zain-barnetik eman beharreko sendagaia zain-barnean sartzeko gai izango       den kateter txikiena aukeratzea komeni da, kateterrak eragin ditzakeen       konplikazioak ekiditeko.     * Zaina aukeratzerakoan, zaina zuzena eta kalibre onekoa komeni da eta       artikulazioetatik gertu ez dagoena. Zain lodi batean kateter mehea       jartzen bada, kateterrak zainaren pareta gutxiago ukituko du eta       sendagaiak azkarrago diluituko dira zain-barnean(Gómez, 2002). Gainera,       ahal bada, pertsonak gutxien erabiltzen duen goiko gorputz-adarreko       besaurrean jarriko da kateterra, pertsonaren autonomia ez gutxitzeko.     * Kateterraren kalibrea aukeratzerakoan kontuan izango da: zainaren       kalibrea; injektatu beharreko likido mota, bolumena eta zain-barnean       sartu beharreko denbora; eta, profesionalaren trebetasuna. Pertsona       zaharretan eta umeetan 22G-24G kalibrea duten kateterrak erabiltzen dira;       pertsona helduetan, gehienetan, 18G-20G kalibrea duten kateterrak; baina,       likido bolumen handiak zain-barnera denbora laburrean sartu behar       direnean, 14G-16G kalibrea duten kateterrak jartzen dira. Kateterraren       kalibrearen arabera, zain-barnean sar daitekeen bolumena4.27. taulanikus       dezakezu.  **** Kateterra jartzeko gehienetan aukeratzen diren zainak ****     * Pertsona helduetan, zain-barnean momentu batean sendagaiak sartzeko       erabiltzen diren zainak ukondo aurrealdeko zainak izaten dira: zain       zefalikoa eta basilikoa. Baina, kateter motzak, ahal bada, ez dira       jartzen ukondo aurreko zainetan (errazago buxatzen baitira eta deserosoa       izaten baita pertsonarentzat). Kateter motzak jartzeko aukeratzen diren       zainak besaurrean, eskumuturrean edo eskugainean daude. Zain zefalikoa,       besaurrean eta eskumuturrean erraz haztatzen da, baina eskumuturrean       ziztatzea mingarriagoa izaten da. Eskugaineko zainak gehiago mugitzen       dira, larruazalpean ehun gutxiago dagoelako eta plano gogor baten gainean       daudelako.     * Kateterra zainaren gune distalean jartzea komeni da; geroago beste       ziztada bat eman behar izanez gero, gorago ziztatzeko aukera ez galtzeko.       Kateterra zainaren gune proximalean jartzen bada, eta konplikazioak       (flebitisa...) sortzen badira, zain hori ezin izango da gune distalean       ziztatu.     * Beheko gorputz-adarretako zain safenoa, beste zainik ziztatu ezin denean       bakarrik ziztatzen da, eta ziztatzearen ondorioz arazoak sortzea errazago       izaten da (flebitisa, tronbosia, tronboflebitisa...).     * Aukeratzen den zainak eta haren inguruak egoera onean egon behar dute;       hanturarik gabe, infekziorik gabe eta lesiorik gabe. Emakume batek alde       bateko mastektomia osoa egina badu, kateterra beste aldeko besoan jarriko       zaio.     * Pertsona zaharretan, eskugaineko zainetan ziztatzea ez da komeni,       gehienetan larruazalpeko ehuna gutxitua baitute.     * Ume goiztiarretan eta bularreko haurretan zain epikranealetan ziztatzen       da “palomita” motako orratzarekin. Zain tenporala ziztatzeko, zenbaitetan       ilea moztu behar izaten da.     * Erdi-tamainako kateterrak jartzeko, zain zefalikoa, basilikoa eta       medianoa ziztatzen da, ukondoaren txokoa baino 3,75 cm gorago edo       beherago. Kateterrak 18 cm eta 20 cm tarteko luzera izaten du eta haren       muturra besapearen mailan dauden odol-hodietaraino heltzen da. Kateterra       sartu aurretik, zenbat sartu behar den neurtu beharko da.  4.7.4.2. Kateter zentralak jartzeko zainak Erizainek jartzen ditugun kateter periferiko luzeak sartzeko, ukondo aurrean aurkitzen diren zain zefalikoa eta basilikoa ziztatzen dira. Kateter luzea zain basilikotik errazago sartzen da zain zefalikotik baino; zain zefalikotik kateterra zain jugularrera pasa baitaiteke zain axilarretik barrena. Sendagileek jartzen dituzten kateter zentralak, zain femoraletik, subklabiotik eta jugularraretik jartzen dituzte (ikus 10.3. atala).  4.7.5. KATETER PERIFERIKO MOTZA JARTZEA SUEROTERAPIA EMATEKO 4.7.5.1. Materiala     * Seruma eta ekipoa purgatuta. Serumean bestelako sendagairik sartu behar       den egiaztatu, eta seruma identifikatu4.28. koadroanagertzen diren       datuekin. Ontzia zintzilika dagoenean ondo irakurtzeko moduan jarri behar       dira serumean idazten diren datuak.     * Pertsonaren gelan seruma zintzilikatzeko tresnarik ez badago, serum-       ontzia zintzilikatzeko tresna gurpilduna.     * Erretiluan: eskularruak (esterilak hobe), gaza esterilak, antiseptikoa,       hertsagarria, kateterrak (zenbaki ezberdinetakoak), eta kateterra       finkatzeko materiala (apositu gardena esterila, esparatrapua...).  4.7.5.2. Teknika     * Asepsia-arauak bete. Erizainak esku-garbiketa higienikoa egingo du       prozedura egin aurretik eta ondoren eta prozeduran zehar eskularruak       erabiliko ditu; eskularru esterilak erabiltzea hobe izaten da.     * Pertsonari egin beharreko prozedura garbi azaldu.     * Pertsonaren besoak agerian jarri behar dira. Pertsonaren pijama edo       kamisoia estuegia bada, arropa lasaiagoa jantzi.     * Seruma zintzilikatu eta tanta-kontagailua duen ekipoa ondo purgatuta       dagoela egiaztatu. Sendagaiak prestatzeko gelan purgatzen da seruma,       honela: tanta-kontagailua duen ekipoaren giltza itxi; ekipoaren       muturraren estalkia kendu eta serum-ontzian sartu; tanta-kontagailuaren       kamera hatzekin estutu eta heren bat bete; giltza ireki; eta, ekipo       guztia ondo purgatu (aire-burbuilarik gabe). Ez dira ukitu behar: tanta-       kontagailua duen ekipoaren bi muturrak eta serum-ontziaren sarrera       (esterilak baitira).Ikus 4.29. irudia.     * Hertsagarria jarri, ziztatu behar den gunetik 15-20 cm gorago, eta zainak       haztatu. Pertsonari eskatu eskuak indarrez ireki eta ixteko, horrela       zainak zabaltzen baitira. Kateterra jarri nahi den gunean ile asko       badago, ilea moztu; larruazala kaltetu gabe.     * Eskularruak jantzi eta larruazalean antiseptikoa eman 5-7 cm-tako       diametroko azaleran, erdiko gunetik kanporantz, espiral erako mugimenduak       eginez. Behin antiseptikoa emanda, ziztatu behar den gunea ezin da ukitu       esterila ez den ezerekin.     * Kateterra hartu, estalkia kendu, eta zainean ziztatu alaka gorantz duela,       20º-40º-ko angelua osatuz (aukeratutako gunearen eta zainaren arabera).       Ziztatu ondoren, orratzaren angelua gutxitu (zainaren pareta zeharkatu       baitaiteke). Ziztatzerakoan, lagungarria izaten da beste eskuarekin       larruazalari tiratzea. Zaina ziztatutakoan odola aterako da kateterraren       atzeko zatiraino; orduan, kateter osoa zainean kanalizatzen da. Kateterra       zainean erabat sartu, metalezko orratza (gida) pixka bat atzeratzea       komeni da; kanalizatzerakoan gidak zainaren paretak kaltetu ez ditzan       (ikus 4.30. irudia). Kateter arruntaren ordez “palomita” motako orratza       jarri behar bada, “palomita” osoak ondo purgatuta egon behar du zainean       ziztatu aurretik.     * Kateter osoa zainean sartutakoan, hertsagarria askatu, gazak kateterraren       plastikozko kabezalaren azpian jarri, metalezko gida atera eta tanta-       kontagailua duen ekipoa kateterrari lotu. Metalezko gida ateratakoan       odola ez ateratzeko, hatzekin buxa daiteke zaina, kateter muturra baino       goragotik. Tanta-kontagailua duen ekipoa kateterrari lotu ondoren,       ekipoaren giltza ireki (kateterra odolarekin ez buxatzeko moduan).     * Kateterra aposituekin ondo finkatu, kateterra zainetik ez ateratzeko eta       pertsonaren autonomia ahal den gehiena mantentzeko. Finkatzeko modu       ezberdinak daude, baina kateterra larruazalean sartzen den gunea beti       agerian utzi behar da eta esterilitatez tratatu behar da. Kateterra       finkatzeko, askotan, lehendabizi gorbata erako finkapena egiten da eta       gainean apositu gardena jartzen da. Tanta-kontagailua duen ekipoa       esparatrapuarekin finkatzen da.     * Serumaren tanta-erritmoa ongi jarri(ikus 4.31. eta 4.32. taulak)eta       material guztia behar den lekura bota.     * Kateterraren kalibrea eta jarritako data dagokion lekuan idatzi. **** 4.7.5.3. Kateterra jartzerakoan kontuan izatekoak ****     * Kateter periferiko motza ukondo aurrean jartzen bada, pertsonarentzat       deserosoa izateaz gain, mugimenduarekin kateterra buxatzea gerta daiteke       edo zainetik ateratzea.     * Kateterrari lotuta doan ekipoak airebidea izatea garrantzitsua da.       Beirazko serum-ontziak aire premia badu eta tanta-kontagailua duen       ekipoak aire sarrerarik ez badu, ekipoa aldatu beharko da. Airebidea       lortzeko ez da serumaren tapoian orratz bat sartu behar, infekzio bide       bat irekitzen baita.     * Kateterra ziztatu aurretik, larruazalean erabili beharreko antiseptikoari       buruz ez dago erabateko adostasunik; batzuek aholkatzen dute lehendabizi       70º-ko alkohola ematea, eta, 30 segundoan lehortzen utzi ondoren,       pobidona iodatua ematea eta minutu batean lehortzen uztea(San Martín,       Henríquez eta Tina, 2002). Ikerketa baten arabera, kateterra ziztatu       beharreko guneanClorhexidinaemanez gero, pobidona iodatua bakarrik       erabilita baino arrisku gutxiago dago odolean infekzioa sortzeko(García       eta Rodríguez, 2003). Kateter zentrala jartzeko, antiseptikoa eman       aurretik larruazala ura eta xaboiarekin ondo garbitzea aholkatzen da,       eta, ondoren,Clorhexidinaematea eta lehortzen uztea(Marco, Barrado,       González, Noya, Vaquero eta Flecha, 2001). Kateter zentrala jarri       aurretik, ziztatu beharreko gunean 10-15 cm-tako diametroa duen azaleran       eman behar da antiseptikoa eta lehortzen utzi behar da;Clorhexidinaeta       alkohola 30 segundoan lehortzen dira, eta iodoa duten antiseptikoak       berriz, 2 minututan(Hadaway, 2003). Ikerketa berriak egitea komenigarria       da, erizain guztiek garbi izan dezaten ziztatu aurretik larruazala nola       prestatu behar den; oso garrantzitsua baita infekzioak ekiditeko.     * Kateter zentralak jartzeko eskularru esterilak, eremu esterilak eta       bestelako babes-hesiak erabiltzen dira. Kateter periferikoak jartzeko       komenigarria da eskularru esterilak erabiltzea, infekzio arriskua       gutxitzeko.  4.7.6. SUEROTERAPIAREKIN GERTA DAITEZKEEN KONPLIKAZIOAK Sueroterapiarekin konplikazio lokalak eta orokorrak gerta daitezke. Konplikazio lokalen artean, infiltrazioa, flebitisa eta tronboflebitisa daude; eta konplikazio orokorren artean, berriz, zirkulazio gainkarga, gas-enbolia eta infekzio orokorra.  4.7.6.1. Infiltrazioa Infiltrazioa, gehienetan, disoluzioa zainetik atera eta larruazalpeko ehunetara pasatzen delako izaten da; eta hori orratza zainetik atera delako edo zainaren pareta zeharkatu duelako gertatzen da. Infiltrazioa dagoenean, gehienetan, serum-fluxua moteldu egiten da, nahiz eta ekipoaren giltza erabat irekita eduki. Kateter ingurukolarruazala hotza, zurbila eta handituta egoten da, eta pertsonak gune horretan erresumina sentitzen du. Kateterraren muturra baino 2,5-5 cm gorago, hatzekin zain gainean buxadura eraginez gero, serumak poliki pasatzen jarraitzen du (larruazalpera doalako). Kateterretik ez da odolik ateratzen, nahiz eta xiringa batekin xurgatu. Infiltrazioa prebenitzeko neurri garrantzitsuena kateterrakondo finkatzea da. Kateterra dagoen gunea, maiz behatu eta haztatu behar izaten da. Erizainak, kateterra zainetik atera dela egiaztatzen duenean, perfusioa geldituko da eta larruazalean hantura gutxitzeko pomada ezarriko da. Sueroterapia ematen jarraitu behar bada, kateterra beste besoan jarriko du. Infiltrazioa ez da bakarrik gertatzen kateter periferikoak dituzten pertsonetan; kateter zentrala dutenetan ere gerta daiteke. Kateter zentraletik disoluzioa larruazalpera pasatzen denean, zenbaitetan, pertsonak ez du ezer nabaritzen. Erizainak kateter zentralaren behaketa egin behar du, eta infiltrazioa gertatuz gero, sendagilearekin batera neurriak hartuko ditu; disoluzioak larruazalpean kalterik eragin ez dezan(Hadaway, 2003).  4.7.6.2. Flebitisa eta Tronboflebitisa Flebitisa, zainaren paretaren hantura da. Tronboflebitisa, hantura duen zain batean tronboak sortzen direnean gertatzen da. Disoluzio narritagarriak zainaren paretan eragina izan dezakete eta hantura sortu (flebitisa). Flebitis motak, sorburuak eta kasu bakoitzean hartu beharreko neurriak4.33. taulanikus ditzakezu. Flebitis kimikoa, zenbait sendagairen ezaugarriengatik sor daiteke. Odolaren pH normala 7,35-7,45 tartean egoten da eta plasmaren osmolaritatea 290 mOsm/ l ingurukoa da; pHa 5 azpitik edo 9 gainetik duten disoluzioak eta osmolaritatea 500 mOsm/l baino handiagoa duten disoluzioak kateter zentraletik eman behar dira; kateter periferikoetatik emanez gero, flebitisa sortuko litzatekeelako (Kokotis, 1999). Disoluzio batek 240-340 mOsm/l arteko osmolaritatea duenean isotonikoa dela esaten da; osmolaritatea 340 mOsm/l baino altuagoa badu, hipertonikoa izango da; eta osmolaritatea 240 mOsm/l baino baxuagoa duen disoluzioa, berriz, hipotonikoa. Seruma abiadura motelean pasatzen bada, koagulu txikiak (tronboak) era daitezke orratzaren muturrean eta hantura duen zainaren paretan (tronboflebitisa). Flebitisa dagoenean, serum-fluxua moteldu egiten da, nahiz eta giltza erabat irekita eduki. Kateterraren muturra baino 2,5-5 cm gorago, zain gainean hatzekin buxadura eraginez gero, seruma erabat gelditzen da (kateterra zainean baitago). Kateter inguruko zaina, gorria, beroa, minbera eta gogorra egoten da; zenbaitetan, zaina lokarri gogor bat balitz bezala haztatzen da. Flebitisa ekiditeko neurri garrantzitsuena asepsia-arauak ongi betetzea izango da, eta disoluzio narritagarriak eman behar direnean, zain zabalak kanalizatzea. Kateterra dagoen gunearen behaketa maiz egin beharko da. Erizainak kateterraren inguruan flebitisa edo tronboflebitisa dagoela egiaztatzen duenean, perfusioa geldituko du eta kateterra zainetik aterako du. Sueroterapia ematen jarraitu behar bada, kateterra beste gorputz-adarrean jarriko du. Kateterrean tronboa badago, ez da barrura bultza behar, tronboa askatu eta biriketako enbolia sor baitaiteke. Tronboa deuseztatzeko, antikoagulatzaileak erabiltzen dira. Ikerketa baten ondorioen arabera, zitostatikoak ez diren sendagaien artean, antibiotikoak dira flebitis gehienak sortzen dituzten sendagaiak. Gainera, odol-hodietatik ateratzen direnean ehunetako kaltea sarriago sortzen dute osmolaritate altuko sendagaiek, elektrolitoak edo glukosa dituzten disoluzioek, sendagai adrenergikoek eta diagnostikorako erabiltzen diren substantziek (Arrazola, Lerma eta Ramírez, 2002). Beste ikerketa batean diotenez, kateter periferikoa jarri ondoren, flebitisa sortzeko arriskua baxua izaten da lehenengo 24 orduetan; 24-48 orduen tartean flebitis arriskua igo egiten da; eta egonkorra mantentzen da 6. eguna arte (Garitano, Barberena, Alondo eta Gistau, 2002).  4.7.6.3. Zirkulazioan gainkarga Zain-barnean likido gehiegi sartzen bada, zirkulazioan gainkarga eragin daiteke. Hori gertatzen denean, ager daitezkeen zeinu eta sintomak hauek dira: tentsio arteriala igotzea; takikardia; Zainetako Presio Zentrala igotzea; likidoa biriketan pilatzea eta arnasketa arazoak, zianosia eta biriketako edema akutua sortzea. Giltzurrunetako eta bihotzeko asaldurak dituzten pertsonek zirkulazioan gainkarga izateko arrisku gehiago dute. Zirkulazioan gainkarga ez gertatzeko, erizainak hartzen dituen neurrien artean, serumen tanta erritmoa kontrolatzea eta likidoen balantzea (sarrera/irteera) egitea daude. Erizainak zirkulazioan gainkarga dagoela sumatzen duenean, perfusioa geldituko du, sendagileari deituko dio, pertsonaren bizi-konstanteak balioetsiko ditu eta oheburua igoko du, pertsonak hobeto arnasa hartzeko.  4.7.6.4. Gas-enbolia Odolean sartzen diren aire-burbuila txikiak pilatzen direnean, burbuila horiek buxadura eragin dezakete gune ezberdinetan (adibidez, bihotzean edo biriketan). Hori gertatzen bada, pertsonak zeinu eta sintoma batzuk izango ditu: antsietatea, zurbiltasuna, disnea, takikardia, mina toraxean edo bizkarrean, eta, zenbaitetan, kordea galtzea. Gas-enbolia gehienak kateter zentraletik airea sartzen denean gertatzen dira. Gas-enbolia ekiditeko erizainak hartzen dituen neurrien artean hauek daude: ekipo ezberdinen loturak ondo finkatu; itxita egon behar duten giltzen sarrerak itxita mantendu; serumak erabat husten ez utzi; ekipoak beti ondo purgatu; ekipoak aldatu behar direnean kateterra itxita mantendu; eta, kateter zentrala kentzen denean, pomada jarri eta apositua jarri kateterra sartutako gunean. Gas-enboliaren zeinuak agertzen direnean zain-barneko infusioa gelditu egin behar da, pertsona Trendelenburg gorputz-jarreran jarri behar da (airea eskuineko aurikulan geratu dadin),sendagileari azkar deitu behar zaio, bizi- konstanteak balioetsi behar dira, elektrokardiograma monitorea konektatu behar zaizkio pertsonari elektrodoak jarriz, oxigenoa eman behar zaio eta oxigeno saturazioa behatu behar da.  4.7.6.5. Infekzio orokorra Sueroterapiaren ekipo guztiak (kateterra, zenbait ekipo, sendagaiak...) maneiatzerakoan asepsia-neurriak ez badira ongi betetzen, infekzio orokorra eragin daiteke. Pertsonak infekzio orokorra duenean gaizki sentitzen da; sukarrarekin eta hotzikarekin, takikardiarekin eta takipnearekin. Erizainak bizi-konstanteak behar adina aldiz neurtuko ditu eta pertsonaren beharrak balioetsiko ditu. Infekzioa beste nonbaitetik ez datorrela egiaztatzeko (arnasbideetako infekzioa, gernu-bidekoa...) sendagileak pertsonaren ikuskapen osoa egingo du eta proba osagarriak eskatuko ditu (gernu-analisia...). Infekzioa kateterrak eragindako dela pentsatzen bada, kateterra zain-bidetik aterako da eta kateterraren muturraren lagina laborategira bidaliko da analizatzeko. Kateterrarekin lotura dutenseptizemietan,mikroorganismoak ekipoen loturetatik eta larruazaletik sartzen dira odolera. Lehenengo astean sortzen diren infekzioak larruazalean dauden mikroorganismoak eragindakoak izaten omen dira; zazpigarren egunetik aurrera sortzen diren infekzioak berriz, ekipoen loturetatik sartzen diren mikroorganismoak eragindakoak(Arantón, Parada, Coutado, Díaz eta Soto, 2000). Beraz, erizaintzak zeregin garrantzitsua du septizemien prebentzioan. Zainra sartzen den guztiak esterila izan behar duenez, asepsia-neurri guztiak hartzea ezinbestekoa izango da.  4.7.6.6. Kontuan izatekoak Zain-barnean sartzen diren sendagai gehienak disolbatuta sartzen dira (antibiotikoak, analgesikoak...). Sendagai guztiekin arreta handia eduki behar da; eta bereziki, heparina, intsulina, potasioa eta antzeko sendagaiekin:     * Heparinagehienetan larruazalpetik jartzen da. Batzuetan, heparina zain-       barnetik ematen da, baina ez da larruazalpean sartzen den heparina       berdina izaten. Zain-barnean sartu behar den heparina, serum-ontzi batean       diluitu behar denean, heparina serumean sartu ondoren, ondo nahastu behar       da. Bestela, heparina pisuagoa denez, ontziaren beheko aldean geratuko       litzateke ondo disolbatu gabe. Zain-barneko heparina, beste sendagaiekin       nahasten bada, hauspeatzeak gerta daitezke eta zain-barneko kateterra       buxatu. Beraz, heparina eta beste sendagaiak aldi berean eman behar       badira, bi kateter jartzea komeni da, edo bestela, bi bideetako kateter       bat. Heparina eta beste sendagaiak aldi berean eman behar ez badira,       sendagai bat bukatu ondoren zain-bidea serum fisiologikoarekin garbitu       eta beste sendagaia eman.     * Intsulina, gehienetan, larruazalpetik jartzen da; baina, kasu batzuetan,       zain-barnetik ematen da. Agindua ongi ulertu dela egiaztatu ondoren       prestatuko da intsulina. Intsulina serum-ontzi batean diluitzen denean,       intsulina ontziaren paretei eta ekipoari eransten zaiola jakin behar da,       eta pertsonari uste baino intsulina gutxiago sartzea gerta daitekela.       Hori ekiditeko,polibinilo kloruroaez duten beirazko ontziak erabiltzea       aholkatzen da(Hadaway, 2001).     * Potasio_Kloruroa(ClK) zain-barnean sartu behar denean,beti_disolbatuta       eta_abiadura_motelean_sartu_behar_da; “bolus” eran sartuz gero,       pertsonaren heriotza eragingo lukeelako. Litro batean gehienez 80 mEq ClK       sar daitezke; eta ordu batean gehienez 20 mEq ClK sar daitezke zain-       barnean (gehienetan, 15-20 mEq inguru sartzen dira 500 ml-ko serum-       ontzietan disolbatuta, eta disoluzioa 6-8-12 ordutan zehar pixkanaka       sartzen da zain-barnean). Pertsona bati, ordu batean 10 mEq potasio edo       gehiago sartu behar bazaio zain-barnean; pertsona horrek       elektrokardiograma agertzen den monitoreari konektatuta egon beharko du.       Potasioa serum-ontzi batean sartzen denean, sartu ondoren ondo nahastu       behar da (serum guztian zabaldu dadin). Potasioak zainen narritadura       eragin dezake; potasioaren kontzentrazioa 40 mEq/l baino altuagoa denean,       zain periferikoan flebitisa sortzea erraza izaten da. Potasioa zainetik       larruazalpera pasatzen bada, bertako ehunen nekrosia eragin dezake.       Kateter batetik likidoa larruazalpera pasatzen bada, kateter hori       lehenbailehen kenduko da eta beste leku batean jarriko da; batez ere,       disoluzioak potasioa badarama.     * Arriskua duten sendagaiak zain-barnetik eman behar direnean, perfusio-       ponpak erabiltzea komenigarria da; disoluzioaren fluxua zehaztasunez       kontrolatzeko.  4.7.7. ALDIZKAKO ZAIN-BIDEA, PERIFERIKOA Zain batean kateter bat jarrita edukitzen denean eta kateter hori sendagaiak emateko aldizka erabiltzen denean; aldizkako zain-bidea dela esaten dugu. Kateterra zain-bidean kanalizatuta uzten da eta sendagaia sartzeko bakarrik irekitzen da (bestela, itxita egoten da). Erabiltzen den kateterra, gehienetan, motza izaten da; baina, badira kateter zentral batzuk (erreserborio), aldizka erabiltzen direnak (kimioterapia tratamenduetarako...).     * Aldizkako zain-bidearekin behin eta berriz ziztatzea ekiditen da, zainak       gutxiago kaltetzen dira, eta pertsonaren autonomia babesten da.     * Aldizkako zain-bidetik sendagaiak “bolus” eran sar daitezke edo disoluzio       batean.  4.7.7.1. Materiala     * Kateterra jarri behar bada, kateter periferiko motzak jartzeko egiten den       prozedura berdina egiten da, eta kateterraren muturrean obturadorea       jartzen da. Obturadore mota ezberdinak daude; batzuetan sendagaia       sartzeko orratza behar izaten da eta beste batzuetan ez. Orratza, erabili       behar bada, orratza 2,5 cm baino motzagoa izatea komeni da, eta 20G-25G       tarteko kalibrekoa.     * Erretiluan: gaza esterilak, antiseptikoa, eskularruak, eta sendagaia.       Sendagaia “bolus” eran eman behar bada, sendagaia xiringa batean.       Sendagaia serumean diluituta denbora jakin batean zain-barnean sartu       behar bada, sendagaia serumean sartuta eta tanta-kontagailua duen ekipoa.       Obturadorearen arabera, orratza ere beharko da.     * Aldizkako zain-bidea iragazkorra mantentzeko, xiringa serum       fisiologikoarekin edo disolbatutako heparina sodikoarekin (unitatearen       arabera).  4.7.7.2. Aldizkako zain-bidetik sendagaia jartzea     * Sendagaia sartzeko obturadorearen goma ziztatu behar bada, sendagaia       sartu aurretik goma desinfektatu egin beharko da. Beste obturadore batzuk       tapoi batez estalita egoten dira; sendagaia sartu behar denean bakarrik       kentzen da tapoia, eta sendagaia sartzeko ez da orratzik behar.       Obturadore horietan, sendagaia sartu ondoren, tapoi esterila berria       jartzen da. Obturadore guztiak beti itxita egon behar dute; sendagai       sartzen denean ezik.     * Sendagaia sartu aurretik, obturadoretik xurgatu egin behar da; kateterra       zain-bidean dagoela egiaztatzeko. Sendagaia astiro sartu behar da zain-       barnean.     * Kateterra iragazkorra mantentzeko, unitatearen arabera, serum       fisiologikoa edo disolbatutako heparina sartuko da kateterrean.     * Kateterraren obturadorea astean behin aldatu behar da(Chumillas, Sánchez       eta Sánchez, 2002).  4.7.8. SUEROTERAPIAN ERABILTZEN DIREN BESTE MATERIALAK Sueroterapia jartzeko, kateterra, tanta-kontagailua duen ekipoa eta kateterra beharrezkoak direla ikusi dugu. Gainera, aldizkako zain-bidean obturadorea ere behar dela esan dugu. Baina, zenbaitetan, bestelako materiala ere behar izaten da:     * Luzapena: edozein arrazoiengatik tanta-kontagailua duen ekipoa luzatu       nahi bada, luzapenak erabil daitezke.     * Giltza: gehienetan, kateterra eta tanta-kontagailua duen ekipoaren artean       jartzen da. Giltza batzuek hiru mutur (bide) dituzte; bat kateterrari       lotzeko eta beste biak sendagaiak sartzeko. Beste giltza batzuek       sendagaiak sartzeko sarrera gehiago dituzte. Giltzetako lotura guztiek       ongi itxita egon behar dute. Giltzaren sarrera bat erabili behar ez bada,       beti dagokion tapoiarekin tapatuta egon behar du. Giltza, batzuetan,       luzapen batean txertatuta egoten da. Giltzak, sendagaiak kateterrean       sartzeko orratzak ez erabiltzea ahalbidetzen du; eta, ondorioz, erizainak       bere burua ziztatzeko arriskua gutxitzen da. Baina, giltzekin ez da lortu       kateterrekin sortzen diren infekzioak gutxitzea(Esteve, 2002).     * Serum-fluxua_erregulatzen_duen_ekipoa: tanta-kontagailua duen ekipoari       lotzen zaio eta gurpil itxura duen mekanismo batekin serum-fluxua       erregulatzen da. Ekipo horiek fluxua erregulatzeko baliagarriak dira;       baina, serum-fluxua ongi dagoela egiaztatzeko, tantak zenbatu behar dira.     * “Y”_erako_ekipoak : pertsona bati bi serum batera sartu behar bazaizkio, “Y” erako ekipoak jar daitezke, tanta-kontagailua duten ekipoen eta kateterraren artean. (Ikus 4.34. irudia). Tanta-kontagailua_duten_bestelako_ekipoak: umeekin eta helduekin erabiltzen diren ekipoak ezberdinak izaten direla gogoan izan. Odola emateko ere ekipo bereziak erabiltzen dira; eta, sendagaiak emateko ponpa erabiltzen bada, ponpari dagokion ekipo berezia erabili beharko da (ikus. 4.35 irudia).  4.7.9. SUEROTERAPIAREN ZAINKETA Sueroterapia jartzen denean, erizainaren lana da ekipo guztien behaketa egitea. Hala ere, seruma duen pertsonak eta haren senitartekoek (pertsonaren osasun egoeraren arabera) sueroterapia zergatik behar duen jakin behar dute. Gainera, pertsonak, ziztatze-gunean azkura sentitzen badu, mina badu, ziztatutako gunea handitzen bada, edo likidoa kanporantz ateratzen bada, jakin behar du erizainari esan behar diola. Erizainak,serumaren,_kateterraren_eta_tarteko ekipoen_behaketaegiten du. **** 4.7.9.1. Serum-fluxuaren behaketa ****     * Erizainak serumaren tanten erritmoa egokia dela egiaztatu behar du, eta,       horretarako, tanta-kontagailuan pasatzen diren tantak zenbatuko ditu.       Serumak ez dira uzten erabat bukatzen; alde batetik, odol-zirkulazioan       airea sartzeko arriskua dagoelako; eta, bestetik, odola kateterraren       kanulara atera daitekeelako eta kateterrera buxatu.     * Kateterra tronboagatik buxatzen bada, tronboari ez zaio barrurantz       bultzatu behar. Kateterrak iragazkorrak mantentzeko, kateterra garbitu       egin behar da. Kateterra garbitzea bi eratara egin daiteke: serum       fisiologikoa erabiliz edo disolbatutako heparina sodikoa erabiliz.       Obturadorea duten kateter periferikoak iragazkorrak mantentzeko Heparina       sodikoa nola erabili adierazten duten protokoloak ere badaude. Hala ere,       ikerketa berriak egin beharko dira jakiteko zer den hobea: heparina       sodikoa erabiltzea ala seruma erabiltzea, eta heparina erabiltzekotan,       zein diluziotan erabili behar den(Garay, Urruela, Hernando, Asensio eta       Cossío, 2001). Erizaintza-jarduerarako garrantzitsua litzateke kateterrak       iragazkorrak mantentzeko protokoloak finkatzea, hainbat unitatetan eta       hainbat ospitaletan baliagarriak izan daitezkeen protokoloak. Kateter bat       buxatzen bada eta iragazkorra izateko neurriak hartu ondoren buxatuta       jarraitzen badu, kateterra kendu egin beharko da eta beste zain batean       ziztatu, beste kateter bat jartzeko.  4.7.9.2. Sueroterapiako ekipoen zainketak     * Sueroterapia emateko erabiltzen diren ekipoak eta giltzak 72 ordutik       behin aldatu behar dira, edota zikinak daudenean. Kateter berri bat jarri       behar denean, ekipo guztiak berriak jarriko dira; lotura duten sistema       guztiak batera aldatuko dira(Chumillas, Sánchez eta Sánchez, 2002).       Bestelako infusioak (nutrizio parenterala, odola...) emateko erabiltzen       diren ekipoak 24 ordutik behin aldatu behar dira(San Martín, Henríquez       eta Tina, 2002).     * Kateter zentraletan erabiltzen diren ekipoak, gutxienez, 48 ordutik behin       aldatu behar dira; osmolaritate altuko disoluzioekin erabiltzen diren       ekipoak 24 ordutik behin aldatu behar dira(Marco, Barrado, González,       Noya, Vaquero eta Flecha, 2001).     * Sueroterapia zain-barnean sartzeko erabiltzen diren ekipo guztien loturak       oso ongi zaindu behar dira; ireki behar direnean bakarrik ireki behar       dira eta esterilitatez maneiatu behar dira. Sendagaiak sartzeko       prestatuta dauden kautxuzko guneetan ziztatu behar bada, sendagaia sartu       aurretik gunea desinfektatu. Behar direnean bakarrik erabili giltzak eta       bestelako luzapenak; zenbat eta lotura gehiago, arrisku gehiago.     * Pertsona helduetan jartzen diren kateter motzak 48-72 ordutik behin       aldatzea aholkatzen da, hainbat zain erabiliz(Arantón, Parada, Coutado,       Díaz eta Soto, 2000).  4.7.9.3. Kateterra eta kateter inguruko larruazalaren zainketa     * Erizainak kateterra ongi dagoela egiaztatu behar du, kateterraren       finkapena egokia dela, zainetik kanpora serumarik ez dela ateratzen, eta       ziztada inguruko larruazala gorria eta handitua ez dagoela.     * Serum-fluxua moteltzen bada edo gelditzen bada, erizainak behaketa       zehatza egin beharko du eta ondoren aipatuko ditugunak egiaztatu: serum-       ontziaren altuera egokia dela, giltza irekia dagoela, tanta-kontagailua       duen ekipoa ez dagoela inon tolestatuta, tanta-kontagailua duen ekipoak       aire sarrera baduela, kateterraren muturra zainaren paretaren kontra ez       dagoela (poliki biratuz), eta orratza buxatuta ez dagoela.     * Kateterraren apositua ez da busti behar, eta hori pertsonak jakin behar       du.     * Ziztatze-guneko apositua 48 ordutik behin aldatzea aholkatzen dute       (Moureau, 2002). Ikerketa baten emaitzen arabera, kateterraren ziztatze-       gunearen sendaketa 24 ordutik behin egiten bada, flebitisa sortzeko       arriskua handiagoa izango da(Garitano, Barberena, Alondo eta Gistau       2002). Protokolo batean, sendaketak, pobidona iodatuarekin 72 ordutik       behin egitea aholkatzen dute, eta gunea zikina dagoen guztietan(San       Martín, Henríquez eta Tina, 2002) eta (Arantón, Parada, Coutado, Díaz eta       Soto, 2000). Kateter zentraletan, ziztatze-gunearen aposito gardena 4-       5 egunetik behin aldatzea aholkatzen dute; baina, arrisku handia duten       pertsonetan, sendaketa 48 ordutik behin egitea komenigarria dela esaten       dute. Gainera, apositu gardenaren azpian gazarik ez jartzeko       azpimarratzen dute ((Marco, Barrado, González, Noya, Vaquero eta Flecha,       2001).     * Kateterra dagoen gorputz-adarrean tentsioa neurtzea ez da komeni; eta,       laborategirako odola atera behar bada, kateter periferikoa ez dagoen       gorputz-adarreko zain bat ziztatuko da.  4.7.10. KATETERRA KENTZEA **** 4.7.10.1. Kateterra kentzearen arrazoiak ****     * Zain-barnetik eman beharreko tratamendua bukatzen denean, sendagileak       esango digu kateterra kentzeko.     * Zain inguruan flebitisaren zeinuak daudenean. Kateterra zain-bidetik       ateratzen denean (infiltrazio zeinuak agertuko dira).  **** 4.7.10.2. Kateterra kentzeko materiala eta teknika **** **** Materiala ****     * Erretiluan: eskularru garbiak, gaza esterilak, antiseptikoa, eta apositu       esterila.  Teknika     * Erizainak esku-garbiketa higienikoa egingo du prozedura egin aurretik eta       ondoren eta prozeduran zehar eskularruak jantziko ditu.     * Pertsonari egin beharreko prozedura azaldu.     * Tanta-kontagailua deun ekipoaren giltza itxi, fluxua gelditzeko. Katerra       eta ekipoa finkatzen dituzten esparatrapu edo aposituak kendu, orratzari       hatzekin eutsiz (minik ez emateko).     * Antiseptikoarekin bustitako gazak kateterraren parean jarri, eta       kateterra poliki atera ondoren, gazekin presioa egin hematomak ekiditeko.       Presioa 2-5 minutuan egin beharko da gutxienez (koagulazioan arazoak       dituzten pertsonetan 5-10 minutuan). Ondoren, apositu esteril batekin       estali gunea.     * Kateterra ateratakoan, osorik dagoela ziurtatu. Infekzioa badago,       zenbaitetan sendagileak kateterraren “kultiboa” eskatzen du. Kasu       horretan, guraize eta pintza esterilekin kateterraren kanularen muturreko       zentimetro bat moztu eta ontzi esteril batean laborategira bidali (ontzia       ondo identifikatuta).  4.8._SENDAGAIEN_AURKAKO_ERAGINAK Sendagaiak eman aurretik, sendagai horiek zenbateko dosian eman daitezkeen jakiten da. Sendagileak, tratamendua jarri aurretik, pertsonaren adina eta osasun-egoera kontuan izaten ditu. Hala ere, sendagaiek kontrako efektuak eragin ditzakete. Sendagaien kontsumoaren igotzeak eta sendagai asko aldi berean hartzeak sendagaien kontrako efektuak agertzea errazten dute. Sendagaien kontrako efektuak garaiz behatuz gero, ondorioak (gehienetan arinak izaten dira) ekiditea errazagoa izaten da. Sendagaien kontrako efektuak bi multzotan sailkatzen dira:     * “A”_motako_kontrako_efektuak : sendagaia dosi terapeutikoan eman arren, haren ekintza gehiegizkoa izan da. Emandako sendagaiaren ezaugarriak ezagututa, kontrako efektuak ager daitezkeela jakin daiteke. Gehienetan, dosia doituz kontrako efektuak desagertzen dira. Adibidez, ahotik hartutako antikoagulatzaileek eragindako hemorragia. “B”_motako_kontrako_efektuak : sendagaiaren ezaugarriak jakin arren, sortzen diren efektuak ez dira espero. Ez dute zerikusirik dosiarekin; pertsonaren erantzunaren ondorioz gertatzen dira. Adibidez, penizilinarekin lotutako erreakzio alergikoa.  Sendagaiak hartutakoan kontrako efektuak izateko arrisku gehiago izaten dute: pertsona zaharrek, haurdun dauden emakumeek, gibeleko eta giltzurruneko gutxiegitasuna duten pertsonek, immuno-eskasia duten pertsonek, sendagai asko hartzen dituzten pertsonek, eta beste sendagaiekin elkarrekintzak dituzten sendagaiak (digoxina, antikoagulatzaileak...) hartzen dituzten pertsonek (Pérez, Vendrell, de las Heras eta Ballarín, 2003). Sendagaien kontrako efekturik larriena shock_anafilaktikoa da. Anafilaxian erreakzio immunologiko orokorra gertatzen da; eta bronkio-uzkurketaren eta baso-zabalketaren ondorioz, arnasa hartzeko zailtasuna, hipotentsioa, takikardia eta hipobolemia agertuko dira. Urtikaria eta hazkura ere agertu ohi dira. Anafilaxia gertatzeko arrisku gehiago izaten dute erreakzioa alergikoen aurrekinak dituzten pertsonek, eta asma dutenek. Sendagaiez aparte, sendagaiak, janariak, intsektuen ziztadak, latexa eta antzeko gaiek anafilaxia eragin dezakete. Erreakzio anafilaktikoaren zeinu eta sintomak, anafilaxia eragiten duen gaiarekin kontaktua izan eta berehala ager daitezke edo ondorengo 20 minutuetan. Sintomak zenbat eta beranduago hasi, orduan eta erreakzioak larritasun gutxiago. Erreakzio anafilaktikoa gertatzen denean anafilaxia eragiten duen gaia (sendagaia...) kendu egin behar da, eta lehendabizi aireztapena eta zirkulazioa zainduko dira. Airebideak iragazkorrak mantendu behar dira eta oxigeno-mozorroa jarriko zaio (oxigenoa 15 litro/minutuko). Zain-bidetik Kloruro Sodikoa %0,9 edo Ringer Laktatoa sartu behar da abiadura azkarrean. Anafilaxia eragin duen sendagaia kateterretik sartu bada, kateterra aldatzea komenigarria izaten da. Sendagileari lehenbailehen abisatu behar zaio. Bitartean, pertsona ohean egongo da elektrokardiogramaren monitorera konektatuta, eta bizi-konstanteak maiz neurtuko zaizkio. Pertsonaren osasun-egoeraren arabera, adrenalina jartzen zaio; bronkio-uzkurketa gutxitzeko eta tentsio arteriala igotzeko. Adrenalina, larruazalpetik, gihar-barnetik edo zain-barnetik eman daiteke anafilaxiaren larritasunaren arabera. (Jurewicz, 2001). Munduko Osasun Erakundeak sendagaien kontrako efektuak idatziz jakin arazteko formulario bat egina du eta zenbait datu jasotzen ditu:     * Pertsonari buruzko datuak; izena, adina, sexua eta pisua.     * Sendagaiari buruzko datuak; izen komertziala, agindua, dosia, bidea,       emandako eguna, azken hiru hilabeteetan hartutako sendagaiak, eta,       txertoen kasuan, lotearen zenbakia.     * Sendagaiaren kontrako efektuei buruzko datuak; hasiera- eta bukaera-data,       zeinu eta sintomak, eta ondorioak.     * Bestelako oharrak; proba osagarriak, kontrako efektuak gutxitzeko       emandako tratamendua...     * Osasun-langileekin lotutako datuak. Sendagaiak hartzearen ondorioz pertsonarengan gertatzen diren kontrako efektuak jakiten dituen lehenengo osasun-langilea erizaina izaten da gehienetan. Erizainak, sendagaien kontrako efektuak ahoz eta idatziz jakinarazi behar ditu; bereziki, txertaketaren ondorioz sortzen direnak eta erreakzio anafilaktikoa eragiten dutenak (Lavado, Garzón, Márquez eta Manfredi, 2003).  4.9._SENDAGAIAK_EMATEAN_KONTUAN_IZATEKOAK     * Sendagaiak ematearen prozesu osoan (prestatzea, garraiatzea, ematea...)       asepsia-arau guztiak bete behar dira (esku-garbiketa higienikoa,       eskularruak ...). Bide parenteraletik sartzen den guztiak (sendagaia,       orratza...) esterila izan behar du.     * Sendagaien aginduak eta eman beharreko sendagaien ezaugarriak arretaz       irakurri.     * Pertsona batek sendagai bati alergia badio, haren historiako orri       guztietan idatzi hizki handiz eta gorriz eta haren ohe ondoko arbelean       ere bai.     * Pertsonari prozedurari buruzko azalpenak eman, ongi ulertzeko moduan.     * Sendagaia ematerakoan, gogoan izan BOST ZUZENAK: sendagai zuzena; dosi       zuzena; ordu zuzena; bide zuzena; eta, pertsona zuzena.     * Sendagaiak beti erretiluan eraman. Sendagai bakoitza ondo identifikatu       (sendagaiaren izena, eman beharreko pertsonaren datuak...). Sendagaia       eman aurretik, pertsona identifikatu.     * Norberak prestatutako sendagaiak eman; eta ez beste lankideek       prestatutakoak.     * Sendagaia emateko ziztatu behar bada, ziztatu beharreko gunea ondo mugatu       pertsona guztietan.     * Sendagai bat ematerakoan akatsa gertatuz gero, erizain arduradunari edo       sendagileari berehala jakinarazi.     * Orratzak erabili badira, estalkia inoiz ez jarri; gai zulatzaileentzako       prestatuta dauden edukiontzi berezietara bota lehenbailehen.  Sendagaiak ematea erizaintzaren eguneroko zeregina da. Jarduera hori egiterakoan arreta handia eduki behar da; bai sendagaia prestatzerakoan, bai ematerakoan, eta baita ere, sendagaien efektuak behatzerakoan. Erizaintza- jarduera guztiak bezala, sendagaiak ematea teknika bat baino askoz gehiago da.  4.10._BIBLIOGRAFIA_BEREZIA  Erabilitako bibliografia     * ABD-El-Maeboud, K.H., El-Naggar, T., El-Hawi, E.M.M., Mahmoud, S.A.R. eta       Abd-El-Hay, S. (1991). Rectal suppository: commonsense and mode of       insertion.The Lancet, 338, 798-800.     * Aguilera Manrique, G., Granados Gámez, G., Belmonte García, M.T., Muñoz       París, M.J., Aguilera Manrique, F. eta García Cáceres, E.R. (2002).       Administración de heparinas de bajo peso molecular y aparición de       hematoma.Enfermería Clínica, 12(3), 89-93.     * Aguilera Manrique, G., Belmonte García, M.T., Cañadas Murcia, M., García       Cáceres, E.R., Aguilera Manrique, F. eta Cristóbal Cañadas, C. (2001). La       inyección intramuscular a examen.Enfermería Científica, 228-229, 59-62.     * Arantón Areosa, L., Parada García, A., Coutado Mondelo, I., Díaz Díaz, M.       eta Soto Naranjo, M. (2000). Septicemias relacionadas con catéteres       intravasculares.Rol de Enfermería, 23(2), 155-158.     * Arnáiz Betolaza, L. eta Novoa Vences, E. (1996). Vías_venosas       heparinizadas.Rol de EnfermeríaXIX(213), 64-65.     * Arrazola Saniger, M., Lerma García, D. eta Ramírez Arrazola, A. (2002).       Complicaciones más frecuentes de la administración intravenosa de       fármacos: flebitis y extravasación.Enfermería Clínica, 12(2), 80-85.     * Barbone, M. (1999). Consejos para tapar las perfusiones       intermitentes.Nursing, 17(6), 24-25.     * Belcaster, A. (1997).¡Emergencia!Embolia gaseosa venosa. Nursing, 15       (8),7.     * Cabot García, I. eta Viso Rodríguez, J.L. (2003). Técnica de la inyección       subcutánea.Inquietudes, 26, 30-31.     * Catalán, E., Padilla, F., Hervás, F., Pérez, M.A. eta Ruiz, F. (2001).       Fármacos orales que no deben ser triturados.Enfermería Intensiva, 12(3),       146-150.     * Chumillas Fernández, A., Sánchez González, N. eta Sánchez Córcoles, M.D.       (2002). Plan de cuidados para la prevención de flebitis por inserción de       catéter periférico.Revista de Enfermería, 15, 35-40.     * Cirone, N. (1999). ¿Aceptar prescripciones por teléfono?.Nursing, 17(3),       38-39.     * Díaz Torrijos, M.J. eta Giménez Maroto, A.M. (2001). Inserción de una vía       intravenosa periférica e instauración de un sistema de perfusión       intravenosa.Metas de Enfermería, 33, 10-17.     * Ellenberger, A. (1999). Instauración de una vía intravenosa.Nursing, 17       (7), 36-39.     * Ellenberger, A. (2002).Cómo cambiar el apósito de un catéter central de       inserción periférica (CCIP).Nursing, 20(7), 32-34.     * Esteve Ferran, J. (2002).Sistemas de conexión sin aguja con Luer       desinfectable. Protección del paciente y del personal de enfermería.Rol       de Enfermería, 25(7-8), 546-548.     * Garay Rubio, T., Urruela Oliván, M., Hernando Uzkudun, A., Asensio       Bermejo, B. eta Cossío Díaz, C. (2001). Efectividad en la utilización de       suero salino frente a suero salino heparinizado para el lavado de       catéteres periféricos obturados.Enfermería Clínica, 11(6), 283-288.     * Garitano Tellería, B., Barberena Iriarte, C., Alonso Vallejo, M. eta       Gistau Torres, C. (2002). Revisión sistemática: efectividad de los       cuidados en el mantenimiento de catéteres de inserción       periférica.Enfermería Clínica, 12(4), 164-172.     * García García-B, M.L., García Falagan, P., Castro Urdiales, P., Fernández       Rodríguez, C., Cano Pinto, O., de la Cruz Causillas, D., Valladares       Martín, P. eta Pérez Moreno, R.M. (2002). Cuidados de enfermería en       pacientes con reservorio subcutáneo.Enfermería Científica, 244-245, 63-       66.     * García Fernández, F.P. eta Rodríguez Torres, M.C. (2003). Comparación de       la desinfección de la piel antes de una punción con clorhexidina frente a       la povidona yodada.Inquietudes, 26, 36-37.     * García Domínguez, M.V., Plaza Zabaldegui, J.C. eta Torre Oleaga, I.       (2002). La vía subcutánea en hospitalización a domicilio.Enfermería       Científica, 244-245, 67-70.     * Garrido Díaz Malaguilla, I.M., López Rodríguez, L. eta Seda Diestro, J.       (1996). Heparinas de bajo peso molecular.Rol de Enfermería, 217, 55-58.     * Gómez Higuera, J. (2002). Cómo detectar la flebitis o extravasación en       los tratamientos intravenosos.Enfermería Científica, 242-243, 60-62.     * García Janeiro, M.D. (2001). Infusores subcutáneos.Rol de Enfermería, 24       (7-8), 547-552.     * Glaxo Wellcome SA. Babyhaler Espaciador. Inhalagailuaren kamara ongi       erabiltzeko arauak.Kamerarekin batera etortzen den informazioa,.     * Goñi Viguria, R., Sánchez Sanz, L., Baztán Indave, A. eta Asiain Erro,       M.C. (2001). Administración de fármacos por vía digestiva.Enfermería       Intensiva, 12(2), 66-79.     * Hadaway, Lynn C. (2000).Infiltración intravenosa.Nursing, 18(2), 11-17.     * Hadaway, Lynn C. (2001).Cómo adminsitrar fármacos i.v. de forma       segura.Nursing, 19(7), 26-31.     * Hadaway, Lynn C. (2003).Infiltración intravenosa. No sólo un problema       periférico.Nursing, 21(2), 16-22.     * Hadaway, Lynn C. (2003).Disminuir la incidencia de infecciones       relacionadas con el catéter.Nursing, 21(4), 30-32.     * Hadaway, Lynn C. (2003). Embolia gaseosa.Nursing, 21(6), 7.     * Halderman, F. (2001).Elección de un dispositivo de acceso       vascular.Nursing, 19(5), 25-27.     * Held-Warmkessel, J. (2002).Fijación de un catéter central de inserción       periférica.Nursing, 20(1), 26-28.     * Ignatavicius, Donna D. (2001). Haga las preguntas adecuadas acerca de la       seguridad en la administración de la medicación.Nursing, 19(2), 13-16.     * Jones, Robert C. (1999).Tratamiento de la embolia gaseosa venosa.Nursing,       17(9), 38.     * Jurewicz, Mary A. (2001). Anafilaxia.Cuando el organismo reacciona de       forma exagerada.Nursing, 19(2),26-29.     * Kokotis, K. (1999).Prevención de la flebitis química.Nursing, 17(3), 19-       24.     * Lacalle Segura, A., Arroyo Rodríguez, A., Castelló Taliani, J.M., Cedros       Pérez, P. eta Granda Castaño, G. (2001). Cistostáticos: manipulación y       cuidados de Enfermería.Metas de Enfermería, 34, 16-22.     * Larouere, E. (2000). Colocación de un catéter periférico medio.Nursing,       18(10), 35.     * Lavado Núñez, M.E., Garzón Sánchez, N., Márquez Aragúndez, M. P. eta       Manfredi López, M.J. (2003). Reacciones adversas a medicamentos.       Enfermería debe notificarlas.Rol de Enfermería, 26(1), 27-30.     * Luis Rodrigo. M.A. (2000). Administración de medicación por       inhalatoria.Metas de Enfermería, 22, 16-17.     * Luis Rodrigo, M.A. (2000). Administración de medicación por vía       intradérmica y subcutánea.Metas de Enfermería, 22, 18-21.     * Luis Rodrigo, M.A. (2001). Preparar la medicación de un vial, de una       ampolla y mezclar medicamentos en una jeringa.Metas de Enfermería, 39,       10-13.     * Luis Rodrigo, M.A. (2001). Administración de medicación por vía       intramuscular.Metas de Enfermería, 39, 14-16.     * Lucas, E., Martín, J.M. eta Flotats, G. (2001). Elementos prácticos de       fisioterapia respiratoria. Formación Médica Continuada en Atención       Primaria, 08, 710-719.     * Mallea Zuriaga, C. eta Samper Codes, J. (2000). Protocolo de inserción y       mantenimiento de Vía Arterial.Enfermería Científica, 216-217, 50-52.     * Marín Vivó, G. eta Mateo Marín, E. (1997). Catéteres venosos de acceso       periférico.Rol de Enfermería, 229, 67-72.     * Mayo, Donna Jo. (1999). Administración de Urocinasa para permeabilizar el       catéter.Nursing, 17(5), 36-38.     * Millam, Doris A. (2000).En el camino del éxito de las vías i.v.Nursing,       18(8), 8-12.     * Molina Pérez, C. eta Muñoz Carreira, P. (2002). Educación sobre el uso de       inhaladores en pacientes hospitalizados.Metas de Enfermería, 41, 16-20.     * Monge Martín, M. eta Fernández Tercero, M. (2000). Revisión bibliográfica       de heparinas de bajo peso molecular.Oinarri, 30, 9-16.     * Moureau, N. (2002).Prevenir las complicaciones de los dispositivos de       acceso vascular.Nursing, 20(1), 14-17.     * Muñoz López, F. (2002). Actitud diagnóstica ante la sospecha de reacción       alérgica a medicamentos.Jano, LXIII(1439), 43-46.     * Palacios Benito, R. (2002). Reacciones alérgicas medicamentosas.Jano,       LXIII(1455), 53-55.     * Peisker, V. (1999). Vademécum Internacional. Madrid: Medicom S.A.     * Pérez Esquirol, E., Vendrell Bosch, L., de las Heras Matellán, M.J. eta       Ballarín Ains, E. (2003). Reacciones adversas a medicamentos.       Detección.Rol de Enfermería, 26(1), 20-24.     * Pope, Barbara B. (2002). Cómo administrar inyecciones       subcutáneas.Nursing, 20(7), 38-39.     * Ramponi, D. (2001).Irrigación continua del ojo durante una urgencia       ocular.Nursing, 19(1), 24-26.     * San Martín Rodríguez, L., Henríquez Azcona, A. eta Tina Majuelo, P.       (2002). Comparación de un apósito transparente y otro de gasa.       Mantenimiento de vías venosas.Rol de Enfermería, 25(2), 92-96.     * Satarawala, R. (2001). Afronte los peligros legales del tratamiento       i.v.Nursing, 19(1), 20-23.     * Young, J. (1999). Una atenta mirada a las perfusiones       intravenosas.Nursing, 17(3), 34-37.   Bibliografia erabilgarria     * Avalos-Bock, S. (2002). La verdad acerca de la prueba cutánea del       derivado de proteína purificada.Nursing, 20(1), 24-25.     * De Bortoli Cassiani, B.H., Borges da Silva, F. eta Seixas, C.A. (2001).       Enseñar la administración de medicamentos con ayuda de la informática.Rol       de Enfermería, 24(10), 676-680.     * Cáceres León, M.C., García Noguera, S., Norberto Gamero, M.J. eta Llerena       Ruiz, A. (2002). Estudio de utilización de medicamentos. Una herramienta       para la optimización de la terapia farmacológica.Enferm Científífica,       246-247, 32-37.     * García Ibarrondo, A. eta Uriarte Astarloa, P. (2000). Estudio de las       reacciones de la vacunación tétanos-difteria en el Hospital de       Gorliz.Oinarri, 30, 17-18.     * Larouere, E. (1999). Cómo retirar la aguja de un reservorio       implantado.Nursing, 17(10), 36-37.     * Larouere, E. (1999).El arte de acceder a un reservorio       implantado.Nursing, 17(9), 24-26.     * Maljanian, R. eta Quintiliani, R. (1999). Administración eficaz de       aminoglucósidos.Nursing, 17(9), 9-12.     * Mañós-Pujol, M., Gil, E., Jiménez, R. eta Dicenta, M. (2002). La       medicación tópica en otología.Jano, LXII (1420), 531-533.     * Marco Mercadal, A., Barrado Narvión, M.J., González de la Cuesta, D.,       Noya Castro, C., Vaquero Sebastián, C. eta Flecha Merino, C. (2001).       Mantenimiento de las vías centrales en U.C.I.Rol de Enfermería, 24(1),       59-63.     * Martín, E. (2000). Bomba de insulina.Rol de Enfermería, 23(4), 308-312.     * Martínez del Valle, M.J., Núnez Núñez, J., Tatay Domínguez, M.D. eta       Sánchez Payán, J. (2000). Técnicas de Venopunción en pacientes       pediátricos. Calidad Asistencial.Hygia, XIII(45), 26-32.     * Plaza Zaldegui, J.C., García Domínguez, M.V., Torre Oleaga, M.I., Pérez       del Pecho, M.C., García Berasaluce, A. eta Goicuría Zuazaga, I. (2001).       Estudio de la administración de antibioterapia intravenosa con bomba       volumétrica cadd-plus en hospitalización a domicilio.Enfermería       Científica, 228-229, 63-69.     * Postigo Mota, S., Durán Gómez, N., Lavado García, J.M., Rey Sánchez, P.,       Canal Macías, M.L. eta Pedrera Zamorano, J.D. (2002). Acceso venoso       subcutáneo implantable. Manejo.Rol de Enfermería, 25(3), 220-224.     * Postigo Mota, S., Durán Gómez, N., Lavado García, J.M., Rey Sánchez, P.,       Canal Macías, M.L. eta Pedrera Zamorano, J.D. (2002). Acceso venoso       subcutáneo implantable. Razones que justifican su uso.Rol de Enfermería,       25(2), 138-144.     * Prevención de interacciones medicamentosas. (1999, apirila).Nursing, 17       (4), 13.     * Puga Palacios, M. eta Bódalo Herrero, M.A. (2000). Manejo de las vacunas       sistémicas.Metas de Enfermería, 30, 18-22.     * Puga Palacios, M. eta Bódalo Herrero, M.A. (2001). Manejo de las vacunas       sistémicas.Metas de Enfermería, 31, 21-26.     * Rodrigo Pedrosa, O., Muñoz Blanco, M.J., García Morón, S. eta García       García, J. (2003). Complicaciones de los catéteres venosos periféricos en       los niños según su localización.Metas de Enfermería, 52, 24-30.     * Royer, T. (2002).¿Buscando una vena? Puncionar mediante ecografía       venosa.Nursing, 20(6), 34-35.     * Schultz, Theresa R. (2001).Diferentes formas de administrar la terapia       con nebulizador a pacientes pediátricos.Nursing, 19(2), 23-25.     * Serrano Ortiz, A. (2002). Trombosis venosa profunda.Jano, LXIII(1443),       816-818.     * Tomás Rojas, J., Burdallo Heras, F. eta Sánchez García, M.R. (2001).       Bombas volumétricas para transfusiones sanguíneas. Viabilidad en       pediatría.Rol de Enfermería, 24(11), 744-748.     * Venturini Medina, C., Hernangómez, J., Martínez-Guardia, N., León       Fernández, P. eta Chocarro González, N. (2003). Protocolo de utilización       de accesos vasculares en neonatología.Metas de Enfermería, 51, 51-56.     * Zafra Solaz, M.C. eta Pérez Gabaldón, C. (2000). Guía práctica de acceso       a los catéteres centrales subcutáneos.Enfermería Integral, 53, IV-VI.     * Zorrilla Ayllón, I., Puchades Simó, A. eta Muñoz Izquierdo, A. (2003).       Reservorio venoso subcutáneo.Rol de Enfermería, 26(4),322-325.  58 
