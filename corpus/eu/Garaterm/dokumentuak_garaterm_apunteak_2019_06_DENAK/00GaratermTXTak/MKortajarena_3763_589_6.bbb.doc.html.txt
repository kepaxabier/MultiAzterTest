







Patologia:_Oinarrizko_Zainketak._2013-14



                            BIHOTZ-BIRIKI BERPIZTEA
                                    (B.B.B)



POZ.GorkaVallejo.EHU.





Aurkibidea:

   1. BIHOTZ BIRIKI GELDIKETA(B.B.G).
   2. BIHOTZ-BIRIKI BERPIZTEA(B.B.B): Oinarrizkoa eta Aurreratua.
   3. K.D.A(Kanpo Desfibrilagailu Automatikoa).
   4. Gorputz arrotz batek eragindako ArnasBidearenButxadura.


Ikasgaia: Patologia: Oinarrizko Zainketak
Irakaslea: Gorka Vallejo. Praktika arduraduna.
Kurtsoa: 2013-14.






                         BIHOTZ-BIRIKIBERPIZTEA(B.B.B)


Arnasketa prozesua, bizitza mantentzeko ezinbesteko funtzioa da. Bizitzaren
mantenu horretan, arnastutako oxigenoa birikietatik bereganatzea eta ehunetara
banatzea guztiz beharrezkoa da. Era berean, karbono dioxidoa ehunetatik
birikietara bidali behar da kanporatu ahal izateko.

Hau dela eta, gasen elkartrukaketan gertaturiko edozein butxadura edo oztopo,
ponpaketa oztopatzen duen bihotzaren edozein akats eta ehunetara oxigenoaren
garraioa burutzeko odolaren gaitasun eza, bizitzaren mantenurako mehatxuak
dira. Egoera hauetan, berehalako tratamendua guztiz premiazkoa da.

Arnas bidearen iragazkortasuna, arnasketaren berrezarpena eta zirkulazioaren
mantenua larrialdietako tratamenduaren oinarriak dira. Ondorioz, balorazioan
eta prozeduretan lehentasuna izan behar dute.


BIHOTZ BIRIKI GELDIKETA (B.B.G): DEFINIZIOA

Bihotz biriki geldiketa (BBG): Bapateko, ustegabeko eta potentzialki
itzulgarria den odol zirkulazio eta aireztapenaren geldiketa da. Bihotz biriki
etenaldiak ehunetara heltzen den O2-aren murrizketa eragiten du eta bertako
zelulen heriotza ekar dezake (nekrosia).

B.B.G-a, bihotzaren jarduera mekanikoaren etenaldia edo uzkurdura eraginkorrak
burutzeko gaitasun eza da. Arritmia larrietan bular sakadak eta
desfibrilagailuak eraginkorrak izan daitezke.

BBG-a, bihotz edo arnas-biriki geldiketa batek sortaraz dezake.


ETIOLOGIA/ ZIOAK

A) Primarioak. Zirkulazio arazoak.

-Bentrikulu fibrilazioa. Miokardioko infartuak eragin dezakeen arritmia oso
arriskutsua (arteria koronarioen butxadura eta ezintasunagatik). Oso egoera
larria da eta hilgarritasun handiko egoera da. Ikusi irudia.











    * Bentrikulu fibrilazioa:


http://www.medwave.cl/medios/2007/febrero/UChile/CerecedaFigura1.jpg


    * Pultsorik gabeko takikardia bentikularra. (konortearen galera ematen da).


http://www.academia.cat/societats/dolor/images/Image136.gif

    * Bihotz gaixotasunek eragindako arritmiak (garraio elektrikoaren huts-
      egiteak).

    * Asistolia:

http://www.busnagosoccorso.it/immagini/image003.jpg


B) Sekundarioak

-Shock hipobolemikoa (bolumen asko galtzen denean; adibidez, odoljarioetan,
erreduretan, deshidratazio kasu larrietan,…).



-Shock anafilaktiko edo hipersentikortasun larrietan (alergia kasuetan).


POZ.GorkaVallejo.EHU.


-Itotze kasuak. Birikak urez betetzen dituen hipoxiagatik edo anoxiagatik.
-Gehidosi terapeutikoek edo anestesikoek bihotz muskuluak gelditzen
dituztenean.


C)Arnasetiologia

–Garuneko oxigenoztatzearen etenaldia.
–Arnas funtzioaren alterazioa (neumonia,…).
–Gasen elkartrukatze urria (hipoxia). Pulsioximetroa, odol-oxigeno
konzentrazioa neurtzeko tresna:

http://mediateca.educa.madrid.org/imagen/
ver.php?id_imagen=8eucjzayf9jrx24o&id_disciplina=147&pag=1



–Arnas bideeen butxadura (arnas prozesua galerazten du): janaria, gorputz
arrotzak, jostailuak, txanponak,…

DIAGNOSTIKOA ETA SINTOMATOLOGÍA

Diagnostiko goiztiarra egitea funtsezkoa da, 4-6 minutu pasatzen badira
oxigenorik gabe, garuna konponbiderik gabeko egoeran sartzen delako, betirako
ondorioak sortaraziz.

Sintomaketa Zeinuak

1-Bularreko mina; gaixoak eskua bularrera eta lepora eramaten du eta konortea
galtzen du bihotza gelditzen denean.

2-Toraxeko mugimenduen eta arnas zaraten etenaldia. Entzun eta begiratu behar
dugu toraxa mugitzen denean arnasik dagoen. Gasping egoera, BBG baten
adierazlea da.

3-Pultsu eta zarata ahulak edo desagertuak. Pultso karotideoa hartzen da
(lepoko karotida arterian). Bradikardia, takikardia larria edo pultso eza
(zioaren araberakoa).

4- Tentsio arterial gabezia edo hipotentsioa.

5- Zurbiltasuna eta zianosia.

6-Konortearen galera (10-20 sg).

7-Pupila midriatiko (handituak) eta arreflexiboak (erantzunik gabekoak).
Pupilaren gehienezko dilatazioa 45 sg pasatuta agertzen da eta garun
sufrimenduaren adierazlea da (garunak ez du oxigenorik jasotzen eta gorputza
azidosi prozesu batean dago).


 http://es.wikipedia.org/wiki/Midriasis






                 BIHOTZ-BIRIKI BERPIZTEA (BIZKORTZEA) (B.B.B)


B.B.B, B.B.G bat ebazteko maniobra multzoa da. Helburua zirkulazioa, bihotz
erritmoa eta arnasketa berreskuratzea da, organo garrantzitsuenen lesioa
saihestuz; burmuina eta bihotza, hain zuzen ere.

Maniobra hauekin arnasketa prozesua eta bihotzaren funtzionamendua berrezartzen
da, bizitza prozesua baimenduz.
B.B.B-aren sailkapen nagusiak, bitan banatzen du B.B.B-a:

OINARRIZKOB.B.B-a (edo Oinarrizko B.B.Bereoneratzea): Maniobra hau egiteko
oinarrizko formakuntza beharrezkoa da eta ez da tresna aurreraturik behar.

B.B.BAURRERATUA: Formakuntza zehatza duten osasun langileek egiten dute.
Oinarrizko B.B.B-a ezagutzeaz eta egiteaz gain, B.B.G-aren behin-betiko
tratamendua ezartzen da: Desfibrilazioa, EKG monitorizazioa, farmakoen
administrazioa,…

Hala ere, Oinarrizko eta B.B.B Aurreratua batera emateko beharra ikusi egin da.
Hau dela eta, Bizitzaren Katea deritzon eskema jarraitu behar da emaitzarik
onenak lortzeko, denborarik ez galtzeko eta gaixoaren berpiztea ondorio
baikorrekin emateko.






2010 © European Resuscitation Council









BIHOTZBIRIKIEN OINARRIZKO BEREONERATZEA/ BERPIZTEA.ARINEGITEARENGARRANTZIA

Bihotz-Birikien Oinarrizko Bereoneratzeak bihotz-arnas geldiketaren tratamendua
integratzen du, honako helburuhauek dituelarik:

-Kaltetuari arnas edota odol laguntza modu erraz eta eraginkorrenean ematea.
Bihotz-biriki geldiketa, arnas hartzea eta zirkulazioa gelditzen direlako
ematen da eta gaixoa oso egoera larrian dagoela adierazten du. Une honetan,
denbora galdu gabe, oinarrizko bereoneratzeari/berpizteari ekin behar zaio
geldiketa gertatu ondorengo 4-6 minutuetan, heriotz biologikoa gertatu
baitaiteke.

Bihotz-arnasa gelditu eta ondorengo minutuetan Bihotz-Birikien Oinarrizko
Bereoneratzea (B.B.O.B.) egiten ez bada, (putzaldiak edo aireztapenak eta
bihotz-sakadak edo igurtziketak), bizirik irauteko aukerak oso txikiak izango
dira (% 5-7).

B.B.O.B.-a bihotz-arnasa gelditzen hasi eta hurrengo 4 minutuetan eta
B.B.B.Aurreratua (desfibrilazioa, hodiztapen endotrakeala, botikak ematea)
lehen 8 minutuetan eginez gero, bizirik ateratzeko aukerak daude.

B.B.G egoeran normala izaten da honako zeinuak aurkitzea: erantzun eza, arnas-
hartzearen geldiketa, zurbiltasuna eta azal zianosia, bihotz hots eta odol
presioaren hots eza,…(erantzun pupilarra aldakorra izan daiteke atropina moduko
drogak jasotzen dituzten pazienteengan edota alterazio kornealak
dituztenengan).

Ingresaturiko gaixoa EKG makina baten bidez monitorizatua aurkitzen bada,
fibrilazio bentrikularra, pultsorik gabeko takikardia bentrikularra,
asistolia,…adierazten duen patroi elektrokardiografiko zehatzak agertuko dira.


OINARRIZKOBIZITZAMANTENTZEKO TEKNIKAK

Oinarrizko bizi euskarria, larrialdietan erabiltzen den prozedura da eta honen
bitartez bihotz-biriki geldiketa bat antzeman eta BBB teknika egokia burutzeko
pausuak azaltzen dira. Modu honetan, pertsona bizirik mantentzen saiatzen da,
indarberritu edo osasun zentro batetara garraiatua den arte. Osasun erakunde
hauetan euskarri aurreratuaren baliabideak aurkituko ditugu.

Bihotz-birikigeldiketanbizitzamantentzekoNEURRIAK:

Oinarrizko BBB-an zein B.B.B Aurreratuan, ABC deritzon erregela nemoteknikoa
erabiltzen da:

EkintzaProzedurarenABC-a:

Agertzen diren zeinuak:
-Erantzun eza, konorte galera, mugimendu eza.
Arnas-hartze eza, zurbiltasuna, begi ninien zabalkuntza (hipoxiak eraginda),…


1. Arnas-bidea zabaldu: A- aire bidea ireki (Airway).
Arnasbidearen iragazkortasuna mantendu edo lortu (BBG batean ziurtatu beharreko
lehen gauza): Kopeta-kokots maniobra, guedel hodia, sims jarrera, …


GuedeledoMayoHodia/Kanula

http://mediateca.educa.madrid.org/imagen/
ver.php?id_imagen=kfhktmoe5oc2cf7w&id_grupo=233&pag=1


2.B- Arnasketa berrezarri (Breathing).
Aireztapena eragin: oxigenoterapia, ambu sistema, oxigeno maskarila,…
Arnas-hartze ezintasunak jarraituz gero, aireztapen artifizialarekin hasi
(hodiztapen endotrakeala).


POZ.GorkaVallejo.EHU.

AmbúSistema

3. C- Zirkulazioa berrezarri (Circulation).
EKG: fibrilazio bentrikular edo pultsorik gabeko takikardia bentrikular
kasuetan: B.B.B-a: aireztapena eta bihotz masaila/sakadak + desfibrilazioa +
botikak.
Asistolia kasuetan: B.B.B-a; desfibrilaziorik ez









OINARRIZKOB.B.B.-arenPROTOKOLOA:O.B.B.B-a

0-B.B.B-a egin aurretik, kaltetua edo gaixoa eta berpizlea edo bereoneratzailea
arriskurik gabeko leku batean egon behar dira. BBB-a ez da errepide erdian
egingo.

1-EGIAZTATUKONORTEA GALDU DUEN

Etzanda dagoen eta konorterik omen ez duen pertsona batean, egin beharreko
lehen
urratsa estimuluei erantzuten ez diela egiaztatzea da. Horretarako:

-Egiozu ohiu sorbaldatik leunki eragiten diozula. Bere izenagatik (jakinez
gero) deitu.

2010 © European Resuscitation Council


-Erantzunik ez badago, estimulu mingarrietara jo (egin txatxamurka masailean).
Erantzuten ez badu, begiekin keinurik egiten ez badu edo burua guk txatxamurka
egiten duguneko bestaldera mugitzen ez badu, konortea galdu duela baiezta
daiteke.


2-LAGUNTZAESKATU

Kaltetuak erantzuten ez badu, laguntza eskatu behar da berehala. Oihukatu!
Zurekin pertsona bat badago, pertsona hau laguntza eskatzera (deitzera) bidali.

2010 © European Resuscitation Council


Arnas bidea zabaldu ondoren eta arnasketarik ez dagoenean edota arnas prozesuan
zailtasunak konprobatzean (gasping), dei ezazu larrialdietarako telefonora: 112
(SOSdeiak).


Deitzen duenak honako informazioa eman beharko du:
-Larrialdi lekua, kalea eta zenbakia zehaztu.
-Zer gertatu den: bihotzekoa, trafiko-istripua…
-Zenbat kaltetu dagoen laguntzaren premian.
-Kaltetuen egoera: ia hitz egiten duten, arnasa hartzeko zailtasunik dagoen,
odoletan dauden…
-Zein laguntza mota hartzen ari diren.
-Ahalik eta informazio gehien eman behar da eskatzen diren erantzunak zehaztuz,
denbora epe txikian.

Larrialdietako telefono langileak, oinarrizko formakuntza izan beharko luke,
BBB-aren pausuak telefonoz azaldu ahal izateko. Formakuntzarik ez duen pertsona
batek telefonoz azaldutako BBB egin beharko balu, lehentasuna eman behar zaio
bihotz sakadei (osasun langileak etorri bitartean). Beraz, kasu hauetan BBB-
a sakadekin egitea gomendatzen da.

3-B.B.B. JARRERA. BEREONERATZAILEAREN JARRERA.

-Etzan kaltetua dekubito supinoan (ahoz gora) zoru gogor eta launean.
-Burua eta soinenborra plano berean mantendu. Kontuz bizkar hezurreko lesiorik
egon deneko susmorik badago!
-Besoak luze eta gorputzari atxekiak.
-Bereoneratzailea kaltetuaren albo batean jarriko da arnas laguntza eta bihotz
igurtziketa (sakadak) errez emateko beharrezkoa jarrera egokian.
-Kaltetua ahoz behera badago bloke bat balitz bezala eman beharko zaio buelta,
sorbalda eta bularraldea batera mugituz (laguntzarekin posiblea den kasuetan).
Buru hezur-garuneko haustura edo bizkar haustura susmatuz gero, behar-
beharrezkoa denean baino ez da pertsona mugituko; burua, lepoa eta soinenborra
beti lerrokaturik mantenduz.

4- ARNAS-BIDEA ZABALDU

Helburua arnas-bidea (aho-faringe-laringea) iragazkorra izatea da, hots:
arnasa, bide horretatik pasatzen baimentzea. Horretarako, konorterik gabeko
pertsonetan gihar-tonu eza dela eta, faringearen atzealderantz mihia erortzean
sortzen den oztopoa gainditu beharra dago.

Arnasbideazabaltzeko prozeduraedo maniobra

1-Kopeta-Kokotsekoprozedura edo maniobra(maniobrafrente-mentón)

2010 © European Resuscitation Council

-Kaltetuaren buruan, kopetan bereoneratzailearen eskuaren ahurra jarri eta
atzera bota buruaren hiperluzapen eraginkorra lortu arte. Hiperluzapena
eraginkorra da, belarri eta ezpain xokotik pasatzen den irudizko marra bat
irudikatuz, honek zoruarekin angelu zuzena osatzen duenean.

-Beste eskuaren bigarren eta hirugarren hatzamarrak kaltetuaren kokots azpian
ipini eta kokotsa gorantza eraman. Ikusi irudia.

2-Masail hezur maniobra

Maniobra hau, konortea galtzeko zioa buru hezur-garuneko edo bizkar hezurraren
haustura dela susmatzean egingo da. Izan ere, prozedura hau egitean buru hezur-
bizkar hezur ardatza ez da mugitzen.

Esku batez kaltetuaren masail hezurrari eutsiko zaio, masail hezurraren
azpitik, hain zuzen, eta gorantz erakarriko da. Kopeta-kokotseko prozeduraren
antzekoa da, baina ez da lepoaren hiperluzapena egiten. Teknika erreza da eta
lepoan lesioa egon daitekeela susmatzen denean egin beharrekoa da, lepoa eta
bere ardatza mugitu ez baita egiten. Arnas bidea zabaltzeko metodo ona da eta
kaltetuaren aireztapena errazten du.




2010 © European Resuscitation Council

5-EGIAZTATUKALTETUAK ARNASIKHARTZEN DUEN

Hurbildu aurpegia kaltetuaren aho eta sudurrera begirada bularraldera zuzenduz.
Honela hauxe lortuko dugu:
-Arnasa hartzen duen entzutea.
-Botatzen duen arnasa aurpegian nabaritzea (espirazio prozesua).
-Kaltetuaren bularraldean arnas mugimendurik ote dagoen ikustea. (arnasa
hartzean, inspirazioan ematen dena).


2010 © European Resuscitation Council


Arnasa hartzen duen egiaztatzeko denbora 3tik 5 segundu bitartekoa izango da.
Kaltetuak arnasik hartzen ez badu, B.B.B-arekin hasiko gara.

Kaltetuak arnasa hartzen badu, baina konorterik gabe baldin badago,
SEGURTASUNEZKOJARRERAN ipiniko dugu, beste lesiorik susmatzen ez bada.

Segurtasunezko jarrera:

Segurtasuneko jarreraren (SIMS jarrera edo ezker dekubito laterala) bidez,
hauxe lortzen da:

-Mihi oinaldeak arnas-bidea ez oztopatzea.
-Kaltetuak oka egiten badu edukin gastrikoa ez irenstea.

Kaltetua Segurtasunezko Jarreran ipintzeko modua:

-Flexionatu eskuin hanka belaunetik.
-Flexionatu eskuin besoa ukondotik eta sabelaldean jarri (autore batzuk ipurdi
aldera eraman behar dela diote).
-Eman buelta kaltetuari sorbalda eta gerrontzetik helduz, pisu eta gorputz
guztia ezker lateralean ezarriz.
- Jarrera horretan ezker besoa luzatu eta burua bertan ezarri (bere bururdia
edo almohada balitz bezala).



http://www.trekkingchile.com/ES/pa-medicina-perdida-conocimiento.html


Gogoratu konortea galtzeko arrazoia buru-hezur, bizkar-hezur haustura dela
susmatuz gero, ez dela kaltetua mugitu behar. Arnas bideak lehentasuna dauka,
baina kontuz bizkar hezurreko lesioak eragin daitezkeelako). ERC-ak,
segurtasuneko beste jarrera bat proposatzen du, helburua eta emaitza berdina
bada ere. Errekuperazio jarrera.

2010 © European Resuscitation Council



6-BULARRALDEKOSAKADAK,BIHOTZ MASAIA EDO IGURTZIKETA

Arnas bidea irekita, bereoneratzaileak konprobatu behar du gaixoak arnasik
hartzen duen (honela bada, bihotz bultza (pultsoa) izango du eta bularraldeko
sakadak ez dira beharrezkoak izango) edo ez.

Gaixoak arnasik hartzeko gaitasunik ez duenean (konorterik gabe), zuzenean
B.B.B-arekin hasiko gara. ERC 2005-ko algoritmo berrien arabera, ez da pultsoa
konprobatu behar arnasik hartzen ez badu, zuzenean bularraldeko sakadei ekingo
zaielarik. Gerta daiteke, arnasik ez edukitzea (arnas bideetako oztopo bat dela
eta) eta pultsoa edukitzea (denbora oso azkarrean pultsoa galduko du eta
horregatik, zuzenean BBB-ari ekingo zaio).

Gaixoak konorterik gabe egonda arnasik hartzen ez badu, ERC algoritmo berriaren
arabera, zuzenean bihotz igurtziketari ekin behar zaio. Lehenengo minutuetan,
odol-oxigeno konzentrazioa oraindik ez da txikiegia; horregatik, lehentasuna
ematen dio bihotz masaiari zirkulazioa etengabe mantentzeko. Hortaz, aurretik
ematen ziren erreskate arnasketa 2 horiek (2005. urtea baino lehenago),
bularraldeko 30 sakadak eman ondoren eman behar dira (30:2).

www.erc.edu

Pultsoa ez hartzearen beste arrazoietariko bat, denboraren galera saihestea da.
Askotan, pultsoa ez da ondo somatzen eta urrezko denbora gal daiteke pultsoa
aurkitu ezinik. Gogoratu lehen 4-6 minutuak funtzeskoak direla gaixoaren
berpizte eta garapenean. Beraz, gaixoak konorterik gabe arnasik hartzen ez
badu, zuzenean bihotz igurtziketari ekingo zaio, zirkulazioa berreskuratzea
bizitza mantentzeko funtsezkoa delako.

6.1BULARSAKADAK ETA AIREZTAPEN ERRITMOA


BBG batean, lehentasuna eman behar zaie bular sakadei eta berehala hasi behar
dira. Bularraldekosakadei eta aireztapenari ekin behar zaio 30:2 erritmoan.
Maniobra hau egiten den bitartean, gelditzea sortarazi duen zioa ezagutzen
badugu (farmako alergia, deskarga elektrikoa, gorputz arrotza arnas bidean,…),
konpontzen saiatu behar gara. Adibidez, faringean kokaturiko gorputz arrotz
batek, larrialdi guztia sortarazi badu, ateratzen saiatuko gara, arazoa
konpondu daitekeelako.


Bihotz igurtziketa, bihotz sakadak edo bihotz masaia (masaje cardiaco), bular-
hezurraren erdialdean sakadak eginez burutzen da. Sakada hauek zirkulazioa
eragiten dute torax barruan, oro har, presioa handitzen delako edo bihotzean
zuzenean sakada egiteagatik. Kaltetuak jarrera horizontalean, dekunito supinoan
(ahoz gora) eta zoru tinko baten gainean egon behar du sakadak egiten diren
bitartean.

HELDUAK

1) Eskuen jarrera. Eskuak hatzamarrekin elkartu eta sakadak eskuaren orpoarekin
eman.



2010 © European Resuscitation Council











2) Sakatzeko teknika:

-Lurrean belaunikatu, belaun biak kaltetuaren bularraren parean, ukondoak
luzaturik eta sorbalda eskuak ipinita ditugun aldearen gainetik ardatz
perpendikularra eratuz jarri.
-Sakadak egiten hasi kaltetuaren bularrezurraren gainean gorputzaren pisu
osoaz. Sakadak bular edo torax erdian eman behar dira, sabeleko goikaldea eta
esternoi behekaldea saihestuz edo ez konprimatuz.



2010 © European Resuscitation Council


-Kaltetuaren bularraldeak behera egin beharko du 5 zm bitartean heldu arrunta
izanez gero. Bularraldean egindako sakadarik onenak izterreko eta lepoko
zainetan igertzeko moduko odol bultza dakar, baina frogatzeko bereoneratzaile
bat baino gehiago behar dira.

-Bularraldeko sakada bakoitza egindakoan bularraldeak lehenengo egoerara
itzultzen utzi behar da. Mugimenduan jartzen den odol bolumen handiena izango
du sakada ziklo oso bateko (sakada/erlaxazioa) %50ean. Sakaden erritmoa
minutuko 100 bitartekoa izan behar da. 2 bereoneratzaile badaude, txandakatu
behar dituzte sakadak eta aireztapena 2 minuturo, nekea atzeratzeko.

Aireztapen erritmoa: 6-10 arnasketa/min. Erritmoa: 30:2. 30 sakada, 2 putzaldi.

Bereoneratzaile bakarra badago 30:2. Bereoneratzaile bakar hori profesionala
bada, 30:2. Bi bereoneratzaile profesional badaude 15:2 edo 30:2 (erabiliena)
egin daiteke.

2010-ko ERC araudi berriaren arabera, aireztapena egitean/bukatzean, berehala
ekin behar zaie sakadei, denborarik galdu gabe. Era berean, desfibrilazioa
(deskarga elektrikoa) eman aurretik eta berehala, sakadekin jarraitu/hasi
beharko da, sakada/desfibrilazio denbora tarte horiek murriztuz (gehienez 5
segundo).


7-KALTETUAREN AIREZTAPENA
Putzaldiak emateko (aireztapen prozesua) hauetariko modu bat erabiliko da:

-Ahotik-ahorakoa.


2010 © European Resuscitation Council


-Ahotik sudurrerakoa.
-Ahotik trakeostomi ahozulorakoa.
-Ahotik hesi moduko mekanismorakoa.

HELDUAK

1) Ahotik Ahorakoa.

-Arnas-bidea zabalik mantendu.
-Eskua kopetan duzula estali kaltetuaren sudur zuloak esku horretako hatzamar
lodi eta erakusleaz. Horrela sartzen duzun airea ez da sudurretik aterako.
-Gure ezpainekin kaltetuaren ahoa itxi bere ezpainekin bat eginez, aire
irteerarik baimendu gabe. (eskura izanez gero, ambu R edo mozorro bereziak
erabili daitezke aireztapena emateko).

POZ.GorkaVallejo.EHU.

POZ.GorkaVallejo.EHU.




-1 segunduko putzaldiak egin, bularraldeak gora egiteko aire nahikoa sartuz.
Bularraldea gora hasten denean utziozu putz egiteari. (arnas bidea iragazkorra
dela adierazten du).

Kontutan izan airea arinegi sartzen bada edo bularraldea gora egiten hasteko
beharrezkoa baino gehiago sartzen bada faringe goikaldean gehiegizko presioa
sortuko dela eta kaltetua goitika has litekeela urdaileko edukia botaz,
aspirazio bronkio-albeolarra baimenduz.

-Putz egiten dugun bitartean, begiratu kaltetuaren bularraldea igotzen den edo
ez eta gaixoaren aurpegia, kolorea eta konortea. Bularraldeak gora egiten ez
badu, arnas bidea itxita dagoela gogoratu eta ondorioz irekita ala itxita
dagoen egiaztatu beharko da. Sartu nahi den bolumena 500-600 ml-ra bitartekoa
da putzaldi bakoitzeko. Aireztapen erritmoa: 6-10 arnasketa/min.

2) Aho Sudurrerakoa

Aurpegiko giharren kontraktura edo haustura dela eta (istripuak,
traumatismoak,…), kaltetuaren ahoa zabaltzea ezinezkoa denean ekingo zaio
teknika honi. Honetarako:

-Ireki arnas-bidea.
-Esku bat kaltetuaren masail hezurrean jarri ahoa itxiz. Ezpainak erpuruaz
guztiz itxi.
-Ahoa kaltetuaren sudur gainean ipini eta putzaldiak ahotik ahorakoa balitz
bezala egin.

3) Ahotik trakeostomi ahozulorakoa

Teknika hau pertsona laringektomizatuekin burutuko da.
-Ipini ahoa trakeostomi ahozuloan.
-Egin putzaldiak ahotik ahorakoa balitz bezala.

4)Ahotikbarrera/babesmoduko mekanismoen bidez

Batzuk nahiago dute hesi (babes, barrera) moduko mekanismoren bat erabiltzea
aireztapena egiten den bitartean kaltetuarekin ukipenik ez izateko. Azken
urteotan hesi moduko mekanismo ezberdin asko sartu dira, gehien erabiltzen
direnak mozorro eta aurpegia babesten dutenak direlarik (AmbuR).



 2010 © European Resuscitation Council




Maskara edo mozorro gehienek badituzte kaltetuak botatako airea
bereoneratzailera bueltatzea saihesteko balbula eta oxigeno giltza. Kaltetuaren
aho eta sudur gainean ipini behar dira erabat itxiz. Arnas-bidea zabalik eduki
behar da segundu batez putzaldia egiten den bitartean.


 2010 © European Resuscitation Council

Kalean ez ditugu materiale hauek izaten. Hau anbulantziatan edo osasun
zentroetan ematen da bakarrik.

UMEAK

-Urtebeteeta 8 urte bitarteko umeabada (1<x > 8 urte), hatzamarren pintza
erabili (eskuaren lehen eta bigarren hatzamarrak sudurra estaltzeko) ahotik
ahorakoa egiten zaion bitartean. Ahotik sudurrerakoa eta hesi moduko
mekanismoak ere erabil daitezke.

-Urtebetetikbeherako umeabada (1urte >), umearen aho eta sudurra guztiz itxi
beste pertsonaren ahoaz, kopeta kokotseko maniobra egin ondoren arnas bidea
zabalik dagoen bitartean. Hau da, AHOTIKAHO-SUDURRERAKOA. Putz egin beti
bularraldera begira. Helduekin arnasa bularraldera igotzen hasi arte sartzea
garrantzitsua bada, bularretako haurrekin hau oso garrantzitsua da. Gehiegizko
aireak urdaileko dilatazioa eta lehenago azaldutako ondorioak ezezik biriki-
parenkimaren haustura (neumotorax) ere eragin dezakete.















ERC algoritmo berriaren arabera, arnasik hartzen ez duen eta konorterik gabe
dagoen pertsona bati, ez zaio pultsorik hartu behar eta zuzenean bihotz
masaiari ekin behar zaio. Gogoan izan, BBB-a egin behar izatearen beharra
gehienez 10 segundutan erabaki behar dela.

Hala ere, PULTSOA hartu nahi izatekotan (zalantza kasuetan edo berpiztea egin
ondoren), honela egin beharko litzateke :

HELDUETAN

Odol bultza lepoko arterian hartu behar da (Karotida arterian). Honetarako:

-Mantendu burua hiperluzapenean.
-Aurkitu kaltetuaren laringea (txintxurra) eskuaren bizpahiru hatzamarrez.
-Mugitu hatzamar horiek poliki-poliki lepoaldeko alboko giharren eta trakearen
artean dagoen ildoraino.




http://www.nlm.nih.gov/medlineplus/spanish/ency/images/ency/fullsize/9800.jpg

-Lepoko zain aldean leunki sakatu beharko da 5-10 segunduz hatz-mamiaz karotida
arterian.
Odol bultza izterreko arterian ere har daiteke (arteria femoralean).

Urtebetetik 8 urtera arteko umeak
Helduekin bezala egingo da.

Urtebetetik beherako umeak
Odol bultza BESOAN hartu behar da (pultso brakiala edo humerala). Honetarako:
-Burua hiperluzapenean mantendu.
-Ipini kaltetuaren bigarren eta hirugarren hatzamarren mamia besoaren
barnealdeko heren eta erdian (ukondo eta besapearen artean) 5-10 segunduz.




B.B.B-aUMEETAN, helduekin egiten denarekin konparatuz, ezberdintasun batzuk
ditu. Orokorrean pausu gehienak berdinak dira baina kontutan hartu behar dira
honako jarraibideak:

Urte bat baino gutxiagoko umeekin (edoskitzaileekin) 2 hatzamar erabili
bereoneratzaile batekin eta bi eskuen orpoa erabili 2 bereoneratzaileekin.

1 eta 8 urte bitarteko umeekin esku bat edo bi erabili daitezke,
bereoneratzailearen arabera.

2010 © European Resuscitation Council

    * Aireztapen/sakada erritmoa (BBB) hasi aurretik, ERC-ak erreskate
      putzaldi/aireztapen 5 gomendatzen ditu.
    * Aireztapen erritmoa: bereoneratzaile bakarra: 30:2. Bereoneratzaile bat
      baino gehiago badago, 15:2 sekuentzia erabili daiteke.
    * Erritmoa 100 sakada minutukoa izango da.
    * Sakada egiterakoan, bularrak edo toraxak gutxienez herena jeitsi behar
      du. (edoskitzaileetan 4 zm eta umeetan 5 zm). Sakada egin ondoren,
      bularrak oinarrizko lekura bueltatu behar du.
    * Sakadak ume guztietan esternoi behe herenean emango dira. Apofisi
      xifoidetik hatzamar bateko distantziara.



2010 © European Resuscitation Council


Putzaldiak ematerakoan, 1 urte baino txikiagoko umeetan ahotik aho-
sudurrerakoa erabili.


2010 © European Resuscitation Council



1 eta 8 urte bitarteko umeetan, desfibrilazioa eman behar bada, pala
pediatrikoak erabili (50-75 julioko deskargak). < 1 urteko umeetan KDA erabili
(deskarga murrizketa aukeratuz).




BIHOTZIGURTZIKETA/ AIREZTAPEN SINKRONIZAZIOA

HELDUAK: 30:2
URTEBETETIK,8 URTE BITARTEKO UMEAK. Bereoneratzaile bakarra: 30:2. 2
bereoneratzaile: 15:2.
URTEBETETIKBEHERAKO UMEAK. Bereoneratzaile bakarra: 30:2. 2 bereoneratzaile:
15:2.


Helduetan eta umeetan B.B.B-arekin jarraitu:

    * Osasun profesionalak etorri arte.
    * Kaltetua edo gaixoa arnasa hartzen duenerarte.
    * Nekeak, bereoneratzailearen indarrak agortu arte.



KDA (Kanpo Desfibrilagailu Automatikoa) edo DEA (Desfibrilador Externo
Automático)



BBB-a oinarrizkoa eta aurreratua izan daiteke. Hala ere, gaur egun jarraitzen
diren irizpideen arabera, garrantzitsuena bizitzaren kate indikazioak
jarraitzea izaten da: osasun arazoa azkar detektatzea eta deitzea; BBB azkarra,
desfibrilazio arina eta berpizte ondorengo zainketak.

Gero eta gehiago erabiltzen dira KDA moduko desfibrilagailuak; emaitzak
itxaropenerako bidea zabaltzen dutelako.



POZ.GorkaVallejo.EHU.


Desfibrilagailu normalak, osasun profesionalek erabiltzen dituzte kalean,
ospitaleetan, errepideetan,…eta bakarrik erabili ditzakete formakuntza berezia
duten langileek (erizainak, medikuak,…).

B.B.Geldiketa kalean edo eremu publiko batean gertatuz gero, eta osasun arreta
etortzen den bitartean, denbora asko galtzen da. Hori dela eta, formakuntzarik
gabeko pertsonek erabili ditzaketen desfibrilagailu automatikoak egin dituzte.

KDA-k jende asko dagoen lekuetan kokatzen dituzte: garraio geltoki handietan
(aeroportuetan, tren geltokian, egoitza handietan, zentro komertzialetan,…);
hau da, erabilgarritasun bat izan dezaketen tokietan.

KDA-k 8 urte gorako pertsonentzat egokiak dira. 1 eta 8 urte bitarteko
umeentzat pala pediatrikoak edo modu pediatrikoan erabili behar dira. Eta urte
bat baino txikiagoko umeentzat dosi mugatzailea ezarri.


Hona hemen, KDA erabiltzerakoan jarraitu beharreko PAUSUAK:

   1. Kaltetua eta bereoneratzailea(k) leku egoki eta seguru batean egon behar
      dira berpiztea hasterakoan.
   2. Kaltetuak erantzuten eta arnasik hartzen ez badu, B.B.G baten aurrean
      gaude, laguntza eskatu KDA eskatuz.
   3. Oinarrizko B.B.B hasi, desfibrilagailua ekarri arte.
   4. Desfibrilagailua heltzen denean: piztu, gaixoari elektrodoak kolokatuz;
      bereoneratzaile bat baino gehiago badago, BBB-arekin jarraitu KDA
      prestatzen den bitartean; hitzezko eta ikus argibideak jarraitu; gaixoa
      ez du inork ikutuko KDA-k erritmoa aztertzen duen artean.


POZ.GorkaVallejo.EHU.


   1. Deskarga elektrikoa ematea eskatzen bada: gaixoa ez du inork ikutuko
      deskarga unean; deskarga elektrikoa emateko botoia sakatu (karga
      automatikoki kargatzen du); hitzezko eta ikus argibideak jarraitu.
   2. Deskarga elektrikoa eskatzen ez bada (asistolian, adibidez): BBB jarraitu
      30:2 erritmoarekin eta hitzezko eta ikus argibideak jarraituz.
   3. KDA-aren argibideak jarraitu ondoko egoera eman arte: osasun langileak
      etorri arte, gaixoak arnasa hartzen du edo bereoneratzailea erabat
      nekatuta geratzen bada.

Dena den, KDA etortzen den bitartean, funtzeskoa da BBB-arekin hastea; emaitza
baikorrak lortzeko ezinbestekoa delako.

                              KDA-ren ALGORITMOA


                                Erantzunik EZ?














































Jarraitu kaltetuaesnatzen, mogitzen, begiak irekitzen eta arnasa normaltasunez
                               hartzen hasi arte




B.B.B-ARENJARRAIPENA:B.B.B.AURRERATUA

Prozeduraren arduradunak diren pertsonak BBB-arekin jarraituko dute ondoko
egoera bat eman arte:

1-Zirkulazio eta aireztapenaren berezko itzulera eman arte.
2-Beste pertsona batek prozeduraren ardura hartu arte.
3-Pertsona larrialdi zentro batera garraiatua izatean, bertan dagoen pertsonal
kualifikatuak BBB prozeduraren ardura hartzean. BBB Aurreratuarekin hasiko dira
(desfibrilazioa, farmakoak, arnas bidearen hodiztapena,…).
4-Mediku batek pertsonaren heriotza baieztatzean.
5-Prozeduraren arduradunak bere indarrak agortzen dituenean (oso nekagarria da)
eta ondorioz jarraipena ezinezkoa denean.


Osasunlangileek egindakoBihotz-birikiberpiztea:B.B.B.A

Ospitale askok talde kualifikatuak prestatzen dituzte: medikuak, erizainak,
anestesiologoak eta teknikariak aurki daitezke, ospitalean edo kalean
iarduteko. Talde hauek BBB Aurreratua egingo lukete.

Berehalako asistentziaz arduratzen dira bihotz-biriki geldiketa kasuetan.
Ospitalean asistentzia gurdi (carrode paradas) berezi batzuk daude eta bertan
beharrezkoak diren elementuak aurki daitezke: elektrokardiografoa,
aspiragailua, oxigenoa, desfibrilagailua, ambu-a edo eta arnasketarako beste
poltsa batzuk, laringoskopioa, hodi endotrakeal mota ezberdinak, zain barneko
horniketarako beharrezko soluzioak eta trakeostomi ekipo ezberdinak, besteak
beste. Gainera, beharrezko medikamenduak ere geldiketa gurdian aurkitzen dira
(atropina, dopamina, adrenalina...). Tresna, elementu eta farmako hauen
iraungitze data kontrolatu. ERC 2010 araudi berriaren arabera, CO2 mailak
neurtzeko kapnografoa gomendatzen da.


Desfibrilagailua. Osasun langileek erabili beharrekoa

http://mediateca.educa.madrid.org/imagen/ver.php?id_imagen=dgy9facow7ysji9j


Arnasketa berrezarri ondoren, hipoxemiaren arazoari aurre egiteko gainezkako
oxigenoa hornitzen da. Era berean, traumatismo edo estres egoera batzuetan
oxigenoa ere hornitzen da; hala nola, kea toxikoa arnastu ondoren, CO
intoxikazioetan, miokardio infartu edota toraxeko zauri kasuetan,…

Osasun langileek erabiltzen dituzten desfibrilagailuak, KDA-ekin konparatuz,
ezberdintasun batzuk dituzte: Desfibrilagailu normaletan osasun profesionalak
erabakitzen du noiz eman behar duen karga (aztertzen duen erregistro
elektrokardiografikoaren arabera), eman beharreko karga (sekuentzia normaletan
200, 200 eta 360 juliotako 3 deskarga), jarraitu beharreko pausuak,…

Eta dauden desfibrilagailuekin bukatzeko, aipatu beharra dago, bihotzeko
arazoak dituzten pertsonetan D.A.I (Desfibrilador Automático Implantable)
motakoak jartzen direla. Ebakuntza txiki batean eremu subkutanenoan kokatzen
dira eta bihotzaren erritmoa etengabe kontrolatzen dute. Deskarga behar duen
arritmia bat detektatzean, zuzenean deskarga automatiko bat ematen du oso
emaitza onak lortuz, oso denbora gutxi pasatzen delako arritmia hasten denetik
deskarga eman arte (segunduak).


B.B.B-arenNAHASKETAK/ KONPLIKAZIOAK

Ohizko nahasketa saihetsen haustura izaten da eta zenbait pertsonengan ager
daiteke nahiz eta teknika ondo burutua egon. (egoera hau batez ere, sakadak
ematerakoan gertatzen da).

Beste nahasketa batzuen artean (nahiz eta teknika ondo burutu) esternoiaren
haustura, biriki kontusioak eta gibelaren lazerazioa izaten dira.

BEREONERATZAILEARENARRISKUAK: Efektu fisikoak (nekea, dardara, izerdia,…),
desfibrilazio arriskuak, gaixotasun transmisioa, etabar.



















GORPUTZARROTZ BATEK ERAGINDAKOARNASBIDEAREN BUTXADURA(obstrucciónvía aérea por
cuerpo extraño: OVACE)

Itolarri edo asfixia zeinuak pertsonak arnasa hartzeko egiten duen
esfortzuarekin eta oxigenazioaren murrizketarekin erlazionatzen dira. Arnasa
hartzeko zailtasuna agertzen duen pertsona bati lagundu ahal izateko egin
beharreko lehenengo pausua, arnas bidea guztiz irekia mantentzea da, arnas
bidea iragazkorra mantenduz.

Arnas-bidea gorputz arrotz batek oztopatzen badu, pertsonak laguntza beharko du
kanporatu ahal izateko. Arnas bidea oztopaturik dagoela susmatuko dugu, zeinu
hauek ematen direnean:

-Pertsonak arnas zaratekin batera eztul egiten duenean (partzialki oztopatua).

-Pertsonak esku batez lepoa edo eztarria eusten duenean eta hitzik edo eztulik
ezin duenean egin (guztiz oztopatua).

-Konorterik gabe lurrean datzan eta arnasik hartzen ez duen pertsona
aireztatzen saiatzean birikietara arnasik sartzen ez dela (bularraldea ez da
altxatzen) egiaztatzen dugunean. (kasu honetan B.B.B-ari ekin).

Helduetan, prebalentzia gehien duten butxadurak elikagaiek sortzen dituzte:
arrainak, haragiak eta oilaskoak. Ume eta edoskitzaileetan, ordea, txanponek,
jostailuek eta gozokiek eragiten dituzte.

Hala ere, asfixia edo itolarria gorputz arrotz batek sortu duen konprobatu
behar da, asfixiak ZIO ezberdinak izan ditzakeelako:

- Aire kalitate eskasa (oxigeno konzentrazio gutxiegia).
- Arnas bidearen butxadura (elikagaiak,…).
- Arnas bidean jariakinak daudenean (liseri edo arnas jariakinak bronkioetan
metatzen dira).
- Arnas hartzearen interferentzia.
- Zirkulazioaren interferentzia.
- Keak.
- Gas toxikoak (lurrin kimikoak).
-Mihiak eragindako butxadura faringeoa (konortea galtzen denean tonu muskularra
galtzen da eta mihiak arnas bidea oztopatzen du).
- Biriki edema, esaterako alergia kasuetan.
- Toraxeko traumatismoetan (kotxe istripuetan).
- Shock elektriko kasuak (korronte elektrikoak sortarazten dituen deskargak).
- Miokardio infartoak eragindako butxadura faringeoa.
- Arnas ehunaren edema edo andeza.
- Laringoespasmoa (glotisaren espasmoa).
- Arnas zentroaren depresioa. Batez ere droga opiazeoek (heroína,…) eta farmako
batzuk eragindakoak (fentaniloa, kloruro morfikoa, propofol-a,…).
- CO pozoindura.

Hori dela eta, arnas bidearen butxadura eta bere zioa berehala identifikatzea
oso garrantzitsua da, beste osasun arazoekin nahastu gabe: bihotzekoa,
zorabioa, konorte galera,…

Arnas bidea PARTZIALKIoztopaturik badago, kaltetuari galdetuko diogu horrela
den, eta eztul egiteko esan behar zaio konortea mantentzen duten pertsonei,
lasaitasuna mantenduz eta bakarrik utzi gabe.


Arnas bidea GUZTIZ/ ERABATOZTOPATURIK badago (eskuak lepoan, ezin du hitzik
ezta eztulik egin), bainapertsonakoraindikkonortea mantentzen badu, egin itzazu
honako pausuakHELDUETAN:

    * Sorbaldan 5 kolpe eman omoplato artean (kolpe intereskapularrak) esku
      batez eta bestearekin gaixoaren bularra eutsi aurrerantza eramanez
      (gorputz arrotza mogitzen badu, ahora eramateko eta arnas bidean ez
      geratzeko).
    * Kolpeen helburua, arnas bidearen butxadura konpontzea da, eta ez dira
      zertan bostak eman behar gure helburua lehenago lortuz gero.
    * 5 kolpe intereskapularrak eman ondoren, hobekuntzarik lortzen ez bada,
      sabelaldeko 5 konpresio/sakada egin (maniobra honen izena Heimlich da)
      honako pausuak jarraituz:

   1. Gaixoa sorbaldatik (bere bizkarretik) besoekin inguratu, besarkatu,
      sabelaldearen goikaldea eutsiz.
   2. Gaixoa aurrerantza makurtu.
   3. Ukabila itxi, zilborra eta apofisis xifoide artean kokatuz.
   4. Ukabila beste eskuarekin hartu eta indarrez barrurantza eta gorantza
      eragin.
   5. Errepikatu 5 bider.

    * Butxadurak jarraitzen badu, omoplatoen arteko kolpeak eta sabelaldeko
      sakadak txandakatu arazoa ebatzi arte.

Butxadurak jarraitzen badu eta pertsonak konortea galtzen badu, honako pausuak
jarraitu:

    * Gaixoa lurrean etzan kontu handiarekin.
    * Laguntza eskatu: 112.
    * B.B.B-arekin hasi. (bihotz masaia hasi behar da, gaixoak oraindik ere
      pultsoa mantenduko balu. Butxadura horrek bihotz geldiketa berehala
      ekarriko duelako eta denborarik galdu behar ez delako pultso karotideoa
      bilatzen).
    * B.B.B-a egitean, aireztapena egiteko arnas bidea zabaltzen den
      bakoitzean, arnas bidea miatu gorputz arrotza ikusten den konprobatzeko.
      Gorputz arrotza ikusiz gero, atera kontu handiz, barrurantza gehiago ez
      bultzatuz). Helduaizanez gero, hatzamar bat sartuko diozu ahoan
      HatzamarrekoGarbiketa (barrido digital) ikusten den gorputz arrotza
      ateratzeko (bakarrik gorputz arrotza ikusten bada):




-Zabaldu kaltetuaren ahoa mihi eta masail hezurra hatzamarren artean helduz,
masail hezurretik erakarriz.

-Sartu beste eskuaren bigarren hatzamarra (erakuslea), zapi edo gasa batean
bilduta, aho aldeko alboko paretatik leunki pasatzen duzula.

-Faringe goialdera heltzean tolestu hatzamar hori, gako bat osatuz, eta atera
aho aldeko alboko paretatik igurtziz, aurkitzen eta ikusten dituzun gorputz
arrotz guztiak ateraz.

Kaltetua haurdunaldiaurreratuan badago edo loditasun handia badu, omoplatoen
arteko kolpeak eman ondoren, sabelaldeko sakadak (Heimlich) eman beharrean,
BULARRALDEKOSAKADAK egingo dira, beharrezkoak balira:

-Ipin zaitez gaixo atzean.
-Besarkatu besoak besapeetatik pasatzen dizkiozula.
-Ipini ukabil bat, erpurualdea gorantz, bularrezurraren erdian, apofisis
xifoides eta
saihets ertzetik urrun.
-Heldu ukabilari beste eskuaz.
-Sakatu gogor zauden alderantza.
-Ekiozu gorputz arrotza bota arte, kolpe intereskapularrekin txandakatuz.


  GORPUTZARROTZ BATEK ERAGINDAKOARNASBIDEAREN BUTXADURATRATAMENDUA HELDUETAN
















                               Konorterik Gabe:
                                  B.B.B hasi

                                Konortearekin:
                            5 kolpe intereskapular
                             Sabelaldeko 5 sakada









Kaltetuabakarrik_badago gorputz arrotz batek eragindako arnas butxaduran eta
konortea mantentzen duen bitartean, sabelaldeko sakadak egingo ditu, sabela
azalera edo elementu baten kontra konprimatuz (aulki baten ertza, mahai baten
punta,…), eztula estimulatuz.

UMEAK1 URTE BAINO GEHIAGOKO ADINA(1 urte <) badu, aho barruan begiratu beharko
da gorputz arrotzik ote duen ikusteko. Umeen ahoan ez dugu inoiz hatzamarrik
sartu behar (goitika eragin dezakegu, besteak beste),gorputz arrotza ikusi eta
hau ateratzeko izan ezik; gorputz arrotza barrurantza bultza dezakegulako arnas
bidea gehiago oztopatuz.

Butxadura konpontzeko pertsona helduetan jarraitzen diren pausuak errepikatu. 5
kolpe intereskapularrak eta sabelaldeko 5 konpresioak (Heimlich). Sabelaldeko
konpresioak egiteko belaunikatu ume bizkarrean kokatuz.

Umeak, butxadura dela eta, konortea galduko balu, umeen B.B.B-arekin hasi,
aireztapena egin aurretik, gorputz arrotza ikusten den konprobatuz. Horrela
balitz, atera.


ARNAS-BIDEAOZTOPATUAURTEBETETIK BEHERAKO UMEETAN (1 urte >)

Arnas bidea guztiz oztopaturik dagoela susmatuko dugu helduengan izaten diren
ezaugarri eta sintoma berak agertzen direnean. Arnas bidea zabaltzeko
prozedurak, guztiz oztopatuta dagoela susmatzen denean baino ez dira burutuko.
Kasu hauen aurrean egin beharrekoa honakoa da:

-Begiratu aho barruan, eta gorputz arrotzik ikusten den eta horrela bada, atera
ezazu.
-Ipini umea ahoz behera zure besagainean etzanda eta eskuaz masail hezurretik
heltzen diozula.
-Hatz erakusle eta orkoloaz hartu umearen burua hiperluzatuz eta soinenborra
baino beherago jarriz.
-Eman 5 kolpe jarraian beste eskuaren mamiaz eskapula edo omoplato tartean.
Kolpeak ez dira oso gogorrak izan behar.
-Umearen bizkarra beste besagainean ipini, buruari esku ahurraz heltzen
diozula, eta beste eskuaz bularraldeko 5 sakada egin. Urte bat baino gutxiagoko
umeetan ez eman sabelaldeko sakadak edo Heimlich (ondorio kaltegarriak izan
ditzake). Sakadak, toraxean edo bularraldean eman.
-Begiratu aho barruan eta gorputz arrotza ikusten bada, atera ezazu.
-Aireztatzerik lortzen ez baduzu (ez da airerik sartzen), beste 5 kolpe
eskapula arteko gunean eman eta bularraldeko 5 sakada egin. Begiratu berriro
ahoan gorputz arrotzik dagoen eta saia zaitez berriro aireztatzen, arnasbidea
zabaldu arte.
- Umeak, butxadura dela eta, konortea galduko balu, B.B.B-arekin hasi,
aireztapena egin aurretik, gorputz arrotza ikusten den konprobatuz.






BIHOTZBIRIKIBERPIZTEA (ABCDEF)

A.Airebidea (Airway).
-Aire bidea irekita mantendu.
- Gorputz arrotzak atera.
- Hatzamar garbiketa.
-Lepoa hiperluzatu mihia irentsi ez dezan. Eskua kopetan jartzen da eta baraila
atzerantza botatzen da. (kopeta-kokots maniobra).

BArnasketa (Breathing).
-Ahoz ahorako arnasketa. Berpizlearen ahoa gaixoaren aho gainean jarri. Sudurra
ixten da aireak ihes egin ez dezan.
-Haurretan ahoz-aho/sudurra.
-Ahoz-sudurra baraila hausketan.
-Intubazio trakeala posiblea denean.
-Arnas frekuentzia 6-10 arnas /minutuko da.

C Zirkulazioa (Circulation)
30:2
Frekuentzia 100 sakada minutukoa da.
Lana banatu baino lehen bigarrenak laguntza eskatu behar du.

1-Buruaren hiperluzapena.
2-Airea ahoz-aho sartu.
3-Bihotz masaia.
4-Ahoz-aho arnasa.

Bihotz masaia: bularrezurraren erdian egiten da. Eskuaren orpoa jarri eta
bestearekin presioa egin. Pertsona plano edo zoru gogor batean jarri behar
dugu.Bularreko-umea (edoskitzailea) bada, hatzamarrez.

Azken irtenbidea kolpe (golpe precordial edo puño-percusión) bat bularrezurrean
izan daiteke: 30” baino gutxiagoko hipoxian.

D farmakoak (Drugs)
- Bikarbonato sodikoa, adrenalina , kloruro kaltzikoa, lidokaina,…

EElektrokardiograma(EKG).
Bihotzaren uhinak eta egoera elektrikoa aztertzeko balio du.

FDesfibrilazioa.
Aparatu elektriko baten bidez, deskarga elektrikoak ematen dira, bihotz gelditu
edo arritmia agertzen duen bihotz batek, erritmo normala berreskura dezan: KDA,
DAI, desfibrilagailu normala,…







32

