                                 HORMONAK ETA ARIKETA FISIKOA  Ariketa fisikoak metabolismoaren eta ur balantzearen aldaketa bortitzak sortzen ditu. Bestalde, ariketa fisiko sistematikoak gorputzeko hainbat sistemen gain eragin garrantzitsua du. Hormona eta ariketaren artean erlazio bikoitza sortzen da. Alde batetik, hainbat hormonek, ariketa egiteko metabolismoa bultzatuko dute eta bestetik ariketan sortzen diren aldaketek hormonen jariapenaren aldaketak sortuko dituzte. Baita ere, sistematikoki entrenatuz hormonen erantzunen aldaketak daude. Gai hau azaldu aurretik beharrezkoa da adieraztea hormona baten aldaketa hutsak ez duela adierazten ariketa fisikoak hormona horren jariapenean zerikusia duela. Ariketa fisikoan hormonen mailen aldaketak egon daitezkeelako gertatzen den hemokontzentrazioarengatik edo klaramenduaren aldaketak direla eta. Bestalde, odoleko kontzentrazio aldaketarik gabe hormonaren eragina handiagoa izan daiteke, ariketaren zehar zelulen sentikortasuna aldatzen bada edota organo ezberdinek odol-fluxu aldagarria jasotzen dutelako Askotan ez dago argi hormonaren aldaketak ariketa fisikoak sortuak diren edo ariketarekin batera gertatzen diren aldaketa metabolikoek sortutakoak. Bestalde, zenbait faktoreek erantzun hormonala aldatu dezakete. - estres psikologikoa - eguneroko erritmoak - dieta - hileroko zikloa - tenperatura Ariketa fisikoan ematen diren aldaketa hormonalak hiru mailetan bereiz ditzakegu. Epe laburreko erantzuna, batez ere katekolaminak eragindakoa eta ariketa hasi eta bere hala (edo hasi aurretik) gertatzen dena. Ertaina, minutu batzuk pasa ondoren gertatzen dena. Honen arduradunak batez ere hormona hipofisarioak eta dagozkien guruin periferikoak dira. Erantzun motela (epe luzekoa) hormona gastrointestinalei esker gertatzen dena. Bere erantzun maximoa 30-60 minutu igarota gertatzen da  1. KATEKOLAMINAK Katekolaminak hormona edo neurotransmisore izan daitezke. Bien eragina antzekoa da. Ariketa fisikoan adrenalina eta noradrenalinaren odoleko mailak altuagoak dira atsedenean baino. Jariapenaren areagotzearen lehen eragileak gune motoretatik eta muskuluetako hartzailetatik jasotzen diren bultzadak dira. Ariketaren maila minimo bat (kontsumo maximoaren 50-60 %) behar da katekolaminen kontzentrazioak igotzeko. Maila honen azpitik ez da aldaketarik egongo estres emozionalarik ez badago. Ariketaren intentsitatea handitzean, erantzun katekolaminergikoa handiagoa da eta ariketa besoekin egiten bada, plasmako kontzentrazioak handiagoak izaten dira. Katekolaminen erantzuna oso azkarra da eta ariketa hasi aurretik gerta daiteke. Gehienetan noradrenalinaren erantzuna (nerbio sistema sinpatikoak jariatutakoa) adrenalinarena (giltzurrun muineko jariapena) baino azkarragoa da. Katekolaminen atseden mailak ez dira lortzen gutxi gora behera ordu erdi pasa arte. Ariketa intentsua edo luzea izan bada denbora hau luzeagoa izan daiteke. Entrenatuetan lehenago birlortzen dira katekolaminen atsedeneko mailak. Ariketan gertatzen den katekolaminen igoerak hainbat eragin fisiologiko ditu: bihotz-erritmoan, bihotzaren uzkurgarritasunean, arnasketaren areagotzean, tenperaturaren erregulazioan, glukogenolisian eta lipolisian. Ariketa fisikoan gertatzen diren moldaketei dagokionez, entrenatuek atsedenean karga zehatz batean katekolaminen mailak baxuagoak dituzte. Hau dela eta, atsedenean eta intentsitate bereko ariketa submaximoetan, bihotz maiztasun baxuagoak dituzte.  2. HORMONA NEUROHIPOFISARIOAK. Nagusienak basopresina eta oxitozina dira. Ikerketa gehienak lehenengoari buruz egin dira. Basopresinaedohormonaantidiuretikoa. Ariketa fisikoan basopresinaren mailak altuagoak dira. Hau ikusi izan da ariketak VO2max-ren %40 gainditzen duenean. Jariapen hau ariketa fisikoan gertatzen den bolumen plasmatikoaren murrizpenarekin zerikusia duela planteatu da. Hormona honen jariapen handiagoak, uraren birxurgapena handitzen duenez , deshidratazioa ekiditeko balio du. Kirolari entrenatuengan ADH-aren jariapena osmolaritatearen aldaketei sentikorragoa da.  3. HORMONA ADENOHIPOFISARIOAK ETA BERE GURUIN PERIFERIKOAK a)_ACTH_eta_kortisola. Itsas mailan egindako ariketa fisikoan ACTH eta kortisolaren jariapena normala baino handiagoa da. Honen ondorioz badirudi kortisolaren jariapena ACTH-ak eragindakoa izan daitezela. Halere kortisolari dagokionez ariketak beste mota batzuetako eraginak ditu, askotan kontrajarriak direnak. Hala nola, aklaramentuaren murrizpena edo degradazioaren areagotzea. Altueran egindako ariketan ez da ACTH eta kortisolaren arteko erlazioa topatzen eta horregatik beste mekanismo batzuk daudela proposatu da. Jariapenaren areagotze nabaria VO2max-en %60 aurrera ematen da. Oso ariketa intentsu eta luzeetan kortisol mailak jaitsi daitezke, guruinaren akidura gertatu delako. Kortisolaren eragina (beste glukokortikoideena bezala) hipergluzemiatzailea da. Horretarako aminoazidoen mobilizazioa eta hauek hepatozitoan sartzea (bertan desaminatuz) errazten du eta glukoneogenesia eta lipolisia eragiten ditu. Iraupen luzeko ariketetan gluzidoen ekonomian garrantzia izango du. Kortisola proteolitikoa izanik ez da egokia izango bere mailak epe luzez altuegiak izatea. Beste arrazoi batengatik (estresa) kortisol mailak handitzen direnean, suspertzea txarragoa da eta lesio arriskua handiagoa (proteolisia handitzen delako). Lesioetan baita ere kortisol mailak igo egiten dira, igoera hau lesioaren larritasunari proportzionala izanik.  b)_ACTH_eta_Mineralokortikoideak Aldosteronak giltzurrunean sodioaren birxurgapena areagotzen du. Sartzen den sodioarekin batera ura ere birxurgatuko da. Sodioa-ren kontzentrazio baxuek, potasioaren kontzentrazio altuek eta bolumen plasmatikoaren murrizketak hormonaren jariapena estimulatzen dute. Ariketa fisikoan aipatutako gertaerak ematen direnez, aldosteronaren jariapena handiagoa izango da atsedenean baino. Horrela bolumen plasmatikoaren galera mugatzen da. Bestalde renina- angiotensina sistemak ere aldosteronaren jariapenean eragina izango du Reninaren aktibitatea ere handiagoa izango da ariketa fisikoan, giltzurrunetara doan odol-fluxua ariketan nahiko txikia izaten delako. Honek ere, aldosteronaren jariapena eragingo du. Aldosteronaren mailak altuak jarraituko dute oreka hidrikoa birlortu arte. Moldaketei dagokienez, sistema hauen konposagaien odoleko kontzentrazioak txikiagoak direla behatu da ez entrenatuetan entrenatuetan baino. Tenperatura altuetan maiz egiten bada ariketa, aldosteronaren jariapena indartzen da. Honek deshidratazioa ekiditen lagundu dezake. eta beroarekiko aklimatazioan laguntzen du.  c)_Hazkuntzaren_hormona,_GH Hazkuntzaren hormonak muskulu eskeletikoaren hazkuntza errazten duen hormona da. Bere eragin biokimikoak, besteak beste: aminoazidoen sarrera zelulara, proteinen sintesia, lipolisia, gantz azido askeen kaptazioa eta glukogenolisi hepatikoa aktibatzea eta muskuluetako glukosa erabilpena murriztea. Hazkuntzaren hormonaren jariapena ariketa luzeetan aktibatzen da (nahiz eta oso intentsitate baxuetan egin). Horrela, gantz azidoen oxidazioa erraztuz, gluzidoen ekonomia egokia mantendu dezake. Proteosintetikoa denez muskuluek ariketa fisikoan gertatzen diren apurketak konpontzeko funtzioa ere izan dezake. GH-aren jariapena ez da konstantea egunean zehar eta jariapen handiena loaldian ematen da. Honek adieraz dezake atsedenak duen garrantzia ariketan gertatu diren apurketa proteiko txikiak sendatzeko. Hormona honen erantzuna azkarragoa da ez entrenatuengan entrenatuengan baino. Honen zergatia ez dago argi.  d)_Gonadotropinak,_sexu_hormonak. Gonadotropinak (LH eta FSH), sexu guruinak kontrolatzen dituzten hipofisiko hormonak dira. Ez da behatu ariketa fisikoak gonadotropinen mailak aldatzen dituenik. Bestalde, emakume eta gizonezko kirolariek gonadotropinen askapena murriztua dutela behatu da (pultsu gutxiago eta txikiagoak). Honek emakumezkoetan obulazioaren inhibizioa sor dezake. Androgenoek gizonezkoen sexu ezaugarriak finkatzen dituzten hormonak dira. Baita ere proteosintesia (anabolizanteak), glukogenoaren metaketa, eritropoiesia, agresibitatea eta motibazioa bultzatzen dute eta ariketan ematen den gihartzean zerikusia duela dirudi. Bere jariapena, besteak beste, hipofisitik jariatutako LH-ak kontrolatzen du. Ariketa fisikoan testosterona mailen aldaketak deskribatu dira. Aldaketen norabidea intentsitate eta iraupenaren menpe dago. Zenbait ikerketek ariketan testosterona mailak altuagoak direla adierazten dute, beste zenbaitek ez dute aldaketa adierazgarririk sumatzen eta akiduraz amaitzen diren ariketetan, testosterona maila baxuagoak topatu izan dira. Badirudi aldaketa hauek ez dutela zerikusirik LH-arekin. Testosteronaren eta kortisolaren arteko erlazioa erabilia izan da entrenamenduaren asimilazioa jakiteko. Kortisola nagusitzen bada kirolaria sobreentrenatuta egon daiteke. Testosteronak entrenamendu karga handiagoak mantentzen lagundu dezake. Entrenamenduaren eragina ez da oso aztertua izan testosteronaren erantzunean. Egin diren ikerketek iradokitzen dute entrenatuek duten testosteronarekiko erantzuna hobea dela. Dena den, erantzuna oso aldagarria da. Estrogeno eta progestagenoen mailei dagokionez baita ere mota ezberdinetako aldaketak behatu dira. Zenbaitetan estrogeno eta progestagenoen mailak ariketa egin ondoren baxuagoak direla behatu da. Beste zenbaitetan alderantzizkoa ikusi da. Argi dagoena da kirolak emakumezkoen hormonen jariapenean zerikusia baduela, kirolari askotan amenorreak, menarkiaren atzerapena eta abar behatu direlako. Dena den, gai honi atal berezi bat eskainiko diogu.  e)ProlaktinaAriketa fisikoak prolaktinaren mailak igotzen ditu. Ba dirudi sinpatikoaren eraginez. Proposatu izan da prolaktinaren jariapen jarraituak obuldegien funtzioa inhibitu dezakeela eta zenbait kirolarietan ematen den menarkiaren atzerapenean zerikusia duela.  f)Peptidoopioideak Egindako ikerketek iradokitzen dute endorfina mailak ariketa fisikoarekin handitzen direla. Dena den, erantzuna ez da bera pertsona guztiengan. Opioideen askapena ariketak sortutako ongizatea eta ariketak sortutako mendetasunarekin lotu izan da. Ongizatea kirolaria naloxonaz tratatuz gero desagertu egiten da. Baita ere opioideak hormonak erregulatzen dituzte eta katekolaminen jariapena inhibitu dezakete. Bestalde, LH-ren inhibitzaileak direnez, proposatu izan da zenbait kirolarietan ematen den amenorrearen eta menarkiaren atzerapenaren erantzule dela. Ariketa luzeetan neke sentsazioa murriztu dezakete. Dena den, hauen erantzuna ere indibidualki oso aldagarria da.  g)TSH,etahormonatiroideoak: Hormona hauek metabolismoaren aktibatzaileak dira. Horregatik ariketa fisikoan zerikusirik izan dezaketela pentsa genezake. Aldaketak behatu dira, baina hauek nahiko kontrajarriak dira eta badirudi egoera nutrizionalak zerikusi handia izan dezakeela.  4. HORMONA ENTEROHEPATIKOAK a)_Intsulina Intsulina funtzio anabolikoa duen hormona da. Bere jariapena handiagoa da otorduen ondoren, batez ere gluzidoetan aberatsa den dieta hartu bada. Hormona honek glukosa sarrera errazten du eta lipido, proteinen eta gluzidoen sintesia bultzatzen du. Lipolisi eta glukoneogenesiaren inhibitzailea da. Ariketa fisikoan intsulinaren jariapenaren murrizpena dago. Gutxienez, 10-15 minutu behar dira intsulinaren inhibizioa eraginkorra izan dadin. Dena den ariketa fisikoan muskuluak kanpoko glukosa hartu behar du. Horretarako ariketa fisikoan muskuluak duen intsulinarekiko beharra beste organoena baino baxuagoa da. Aldiz gibelean sentikortasuna baxuagoa da eta glukosaren askapena ematen da. Intsulinaren mailak ariketaren errekuperazio fasean inhibiturik jarraitzen dute eta denbora bat behar da atsedeneko mailak lortzeko. Kirolari entrenatuek atsedenean intsulinari sentikorragoak dira. Aldiz, ariketa fisikoan, entrenatuek sentikortasun baxuagoa dute.   Diabetesa_eta_ariketa_fisikoa Ariketa fisikoak diabetesaren tratamenduan eragina izan dezake. Bere eragina bikoitza da. Akutua, ariketa fisikoak gluzemia mailak konstante mantentzen lagunduko duelako. Kronikoa, atsedeneko intsulinarekiko sentikortasuna handiagoa delako. Ariketa fisikoa egiten denean, diabetikoei intsulina dosiak egokitu behar zaizkie. Kontrolatu gabeko diabetikoetan ariketa fisikoa kaltegarria izango da, kortisolaren, glukagonaren eta GH-aren eragin hipergluzemiantea ezingo delako inhibitu eta glukosa mailak are gehiago handituko direlako.  b)_Glukagona Gibeleko glukogenesia eragiten duen hormona da. Ariketa fisikoan mailak igotzen dira. Batez ere karbohidratoen mailak baxuak direnean. Ondorioz, bere erantzuna ariketa egin aurretik hartutako dietaren menpe dago. Intsulina eta glukagonaren eraginari dagokionez, hormona bakoitzaren kontzentrazioak baino garrantzi handiagoa du bien arteko zatiketak. Hormona honek garrantzi handia izango du iraupen luzeko ariketetan muskuluetako glukogeno mailak asko jeitsi direnean.  5. BESTE HORMONAK Ariketa fisikoak beste hormonen gain eragina badu hauen artean paratohormona, kaltzitonina, eritopoietina e.a.  6. HORMONEN ERAGINA METABOLISMOAN. IKUSPEGI OROKORRA. A) GLUKOSA Ariketa fisikoan gluzemiaren aldaketa ezberdinak gerta daitezke muskuluak erabiltzen duenaren eta gibelak askatzen duenaren arabera. Ariketa fisikoan oreka mantendu behar da hiru faktoreen artean: muskulu aktiboek energia lortu behar dute, garunak eten gabe glukosa behar du eta horretarako beste organoek glukosa aurreztu behar dute, batez ere gibelak. Ariketa fisikoan muskulu aktiboek glukosa eten gabe erabiltzen dutenez, beste zenbait hormonek gluzemia handitzeko lana egin behar dute. Glukagonak eta katekolaminek glukogenolisi hepatikoa eragiten dute, kortisolak glukoneogenesia eta hazkuntzaren hormonak lipidoen kontsumoa handitu, gluzidoena jaitsiz. Hormona hauen guztien lana hipergluzemiantea izango da. Dena den, gluzemia altua izateak ez du ziurtatzen muskuluak glukosa erabili ahal izango duela. Glukosa erabiltzearen aldeko bi faktore daude. Lehenengoa metabolikoa da, aktiboak dauden muskuluetan ATP kontzentrazioa jaisten delako eta kaltzio ioien kontzentrazioa handitzen delako, ondorioz glukolisia aktibatuz. Bestalde, katekolaminek ere glukogenolisia eragiten dute, horrela glukolisian glukosa-6-P gehiago sartuz. Ariketa luzeagoetan beharrezkoa izango da odoleko glukosa lortzea. Lan hau atsedenean intsulinari dagokio, baina ariketa fisikoan hormona honen odoleko kontzentrazioa baxuagoa da. Glukosa muskulu aktiboetara sar dadin, ariketa fisikoan intsulinarekiko duten sentikortasuna asko handitzen da eta intsulina gutxiagorekin glukosa zelula barrura sartuko da. Faktore hauek kontuan hartuz, behatu izan da ariketa labur eta intentsuetan odoleko glukosa maila daitekeela. Hainbat hormonek glukosa odolera eramaten dutelako eta muskuluak batez ere bere glukogenoa erabiltzen duelako. Iraupen ertaineko ariketetan bi faktoreak orekan mantentzen dira eta gluzemia ez da asko aldatzen. Oso ariketa luzeetan, muskuluetako glukogenoa agortzen denean gluzemia jaitsi daiteke.  B) LIPIDOAK Nahiz eta lipidoek energia gutxiago ematen duten ariketa fisikoan, bere erabilpena garrantzitsua da iraupen luzeko ariketetan. Ariketa fisikoan kortisolak, katekolaminek eta hazkuntzaren hormonak, lipidoen mobilizazioa eta erabilpena handitzen dute. Erabilpena handiagoa da ariketa luzatzen denean. Azken egoera honetan hazkuntzaren hormonak garrantzi handia du.  7. HORMONEN ERAGINA ETA OREKA HIDRIKOA Ariketa fisikoan ematen den deshidratazioari aurre egiteko bi hormonek hartzen dute parte. vasopresina (edo antidiuretikoa) eta aldosterona. Ariketa fisikoan ur galerarengatik eta likidoak ehunetara joaten direlako odol bolumenaren galera dago. Honek renina-angiontentsina sistema aktibatu eta ondorioz, aldosteronaren askapena eragingo du. Hormona honek sodioaren, eta ondorioz uraren, birxurgapena eragingo du. Bestalde, izerdia plasma baino diluituagoa denez hemokontzentrazioa gertatuko da eta honek hormona antidiuretikoaren jariapena eragingo du, giltzurrunetan ur gehiago birxurgatuz. Garun mailan bi peptido hauek ere egarriaren sentsazioa sor dezakete, ura edatea bultzatuz.  8. ARIKETA FISIKO, HORMONAK ETA ERANZUN INMUNEA Ariketa fisiko sistematiko eta nekagarria egiten denean immunitatearen aldaketak sor daitezke. Aldaketa hauek ariketa fisikoan ematen den estres fisiko eta psikologikoarekin lotuta egon daitezke. Estresaren eragina sistema immunean batez ere guruin suprarenalekin zerikusia duela dirudi. Katekolaminek eta glukortikoideek, oraindik behatu ez diren mekanismoengatik, erantzun inmunea nolabait inhibitu dezakete. entrenamendu fase gogorretan infekzioa izateko arriskua handia da. Proposatu da, linfozitoek eta muskuluek glutamina eta kate adarkatuko aminoazidoak erabiltzen dituztela eta ariketa intentsua egitean bien arteko lehiaketa ematen da. 
