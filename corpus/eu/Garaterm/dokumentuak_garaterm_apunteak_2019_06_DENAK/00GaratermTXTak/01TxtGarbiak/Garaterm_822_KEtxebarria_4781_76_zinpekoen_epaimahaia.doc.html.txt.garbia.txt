                 23._IKASGAIA:_ZINPEKOEN_EPAIMAHAIAREN_PROZESU_PENALA.   I. EZAUGARRI NAGUSIAK.   II. ZINPEKOAREN EPAIMAHAIAREN PROZEDURA ZEHAZTEA.  III. INPUTAZIOA.   IV. ATARIKO ENTZUNALDIA.   V. ZINPEKOEN EPAIMAHAIAREN AURREAN PERTSONATZEA.   VI. PROZESUKO OBJEKTUA MUGATZEA.   VII. AHOZKO BISTA.   VIII. ZINPEKOEN EPAIMAHAIAREN ERAKETA.   IX. BEREDIKTUA ETA EPAIA.   1. BEREDIKTUAREN ERAKETA.  2. EPAIA.   X. INTZIDENTZIAK ETA HELEGITEAK.  1. GERTA DAITEZKEEN INTZIDENTZIAK.     1. Zinpekoei instrukzioak gehitzea. B. Zinpekoen Epaimahaia desegitea.  2. HELEGITEAK.  A. Atariko prozeduran emandako ebazpenen kontrako helegiteak.    1. Magistratu-Presidenteak emandako ebazpenen kontrako helegiteak                23._IKASGAIA:_ZINPEKOEN_EPAIMAHAIAREN_PROZESU_PENALA.   I. EZAUGARRI NAGUSIAK.  Zinpekoen Epaimahaiaren 5/1995 Lege Organikoa, maiatzaren 22koa Zinpekoen Epaimahaiaren aurrean burututako prozesua arautzen du.  Ezaugarri nagusiak:      * Hurrentasun printzipioa areagotzea. Prozesu berezi honen bidez, ahozko       bistan zinpekoen aurrean burututakoek baino ez dute froga moduko efektua       eragiten.     * Ahozko bistari hasiera emateko ez dago inputazio-egintza formalik egin       beharrik, baina Instrukzioko Epaileak honi buruzko ebazpena eman beharko       du.     * Juzgatu beharreko gertakariak prozesua aurreratzen den ahala eratzen       dira.     * Zinpekoen Epaimahaia benetako eraginkortasun frogagarria duten       elementuetan baino ezin da oinarritu.     * Salbuespenak salbu, Magistratu-Presidentearen ebazpena Zinpekoen       Epaimahaiaren erabakien menpe dago.Beraz, Magistratuaren funtzioak hauek       izango dira: alde batetik, ezarri beharreko zigorra mugatzea, eta       bestetik, funtsa eta formako eginkizunak zehaztea.     * Ministerio Fiskal eta abokatu defendatzailearen eskuhartze indartu egiten       da. Bestalde, Instrukzioko Epailearen protagonismoa murrizten da.       Horretaz gain, atariko prozeduran ahozkotasuna eta kontradikzioa       indartzen dira.     * Prozedurari dagokionez, auzialdi bikoitza dago.Komunitate Erkidegoko       Auzitegi Nagusien aurrean apelazio-helegitea tarteratzeko aukera dago;       eta kasazioa Auzitegi Gorenaren aurrean.     * PKLa osagarria izango da.  II. ZINPEKOAREN EPAIMAHAIAREN PROZEDURA ZEHAZTEA.  BJLO 24 eta PKL 309 bis, 760 II eta 773.1 IV artikuluetara jo behar dugu, prozedura honen baldintzak adierazteko:                 1. Salaketa nahiz kereila aurkezpenetik, edota edozein motatako                   egintza prozesaletatik hauste penala osatzen duten                   gertakariak ondorioztatu beharko dira. Bestalde, hauste edo                   delitu horiek Zinpekoen eskumena eta pertsona bati edo                   gehiagori egozgarriak (atribuíbles) izan beharko dute.                2. Instruktoreak inputazioari buruzko hasierako iritzia emateko                   elementu nahikoak daudela uste beharko du. Horretarako,                   gertakariak eta erantzuleak egiaztatzeko burutzen diren                   eginbideen emaitzak hartuko dira kontuan. Baldintza biak beteta, instruktoreak prozesu berezi hau erabakitzen ez badu, Ministerio Fiskalak edota edozein alderdik (inputatua barne) eska dezake.  Behin Zinpekoaren Epaimahaiaren eskumena zehaztuta, inputatuari, Fiskalari eta pertsonatutako gainerako alderdiei jakinarazi eta agerraldi batera zitatuko zaie (ZELO 25. art.; PKL 760 eta 773.1 IV art.). Pertsonatu ez diren kaltetu nahiz irainduei ere zitatuko zaie. Agerraldi horretan Ministerio Fiskalak eta akusatzaileek mugatuko dute inputazioa.  Baina hainbatetan, PKLaren irizpide orokorrak aplikatuta, prozedura berezia aldatu beharra dago.  Eginbideen emaitzak direla eta, baliteke instruktoreak gertakariek beste delitu bat osatzen dutela ustea. Beraz, delitu hori Zinpekoen Epaimahaiaren eskumena izan ezean, prozedura aldatu beharko da (ZELO 28. art.).  Gauza bera gertatzen da hurrengo kasuetan: akusatzaileek gertakariak zinpekoen eskumena ez den delitu moduan kalifikatzen dutenean. Atariko entzunaldian Instrukzioko Epaileak, seinale-elementuak aintzat hartuta, delituzko gertakariak Epaimahaiaren eskumena adierazten ez duenean (ZELO 34.4 art.). Alderdiek ere prozeduraren desegokitasuna alega dezakete (ZELO 36. art.).  III. INPUTAZIOA.  Zinpekoen Epaimahaiaren prozedura erabakitakoan, lehenengo agerraldi batera zitatuko zaie alderdi guztiei (ZELO 25. art.). Agerraldiaren helburua: hasieran kontuan hartutako zirkunstantziak mantentzen diren egiaztatzea, inputazioa formalizatu ahal izateko.  Horretarako Ministerio Fiskalari eta akusatzaileei entzungo zaie inputazioa zehazteko; defentsaren letratuari ere entzungo zaio. Honek alegazioaz egiteaz gain, prozesuko behin-behineko edo behin betiko largespena eska dezake. Momentu honetan alderdiek ikerketa-eginbideak burutzeko eska dezakete.  Ondoren, instruktoreak inputazio edo largespenari buruz erabakiko du. Inputazioaren egokitasuna baiestekotan:           1. Alderdiek eskaturiko ikerketa-eginbideak burutuko dira (atariko             agerraldian burutu ezin izango direnak). Burutu ahal izateko             beharrezkotzat jo behar ditu.          2. Eskatutako eginbideak ukatu eta ofizioz agintzen ez badira,             alderdiei helaraziko zaizkie jardunak, behin-behineko kalifikazioen             idazkiaren bitartez, ahozko judizioaren hasierari buruzko iritzia             emateko.  Akusazioak behin-behineko kalifikazioen idazkian ahozko judizioaren hasiera eskatzekotan, defentsari helaraziko zaio, honek ere kalifikazioak egin ditzan; ondoren defentsaren izapidea burutuko da.  Baina Fiskalak ezta akusatzaileek ere, ahozko judizioaren hasiera eskatu ezean, epaileak behin-behineko edo behin-betiko (kasuaren arabera) largespena erabakiko du (ZELO 27.4 eta PKL 637 eta 641 art.).  Litekeena da akusatzaileek prozeduraren aldaketa eskatzea, Zinpekoen eskumena ez den delitua izateagatik.  IV. ATARIKO ENTZUNALDIA.  Oraindik ez da inputatua epaitzeko aurresupostua bete. Orain arte prozedurarekin jarraitzeko inputazioaren probabilitateak baino ez dira aztertu. Momentu honetan instruktoreak ahozko judizioari hasiera ematea erabaki dezake.  Baina Zinpekoen Epaimahaiaren prozeduran ez da prozesatzeko erabakirik ematen, baizik eta ahozko judizioaren hasieraren egokitasuna baiesten duen erabakia ematen da (alderdien adierazpenetan eta eginbideen emaitzetan oinarrituz). Aldi berean, prozesuaren objektua eta froga-jardueraren gertakariak mugatzen dira; zeinak berediktua emateko kontuan hartuko diren.  Honela, defentsaren kalifikazioko idazkia aurkeztutakoan, instruktoreak entzunaldira deituko die alderdiei (ZELO 30-35 art.).  Akusatu guztien defentsak ahozko judizioaren hasiera berariaz eskatzen badu, ez da entzunaldia burutuko.  Gainerako kasuetan, instruktoreak entzunaldiaren hasiera erabakiz autoa emango du:      * Honetan, entzunaldiaren eguna zehaztuko da (egunik hurbilenaizango dela       dio legeak).     * Autoan, alderdiek proposaturiko eginbideei buruz ere erabakiko da       (kalifikazioak egin baino lehen edo kalifikazioetan bertan eskatzen dira       eginbideak). Logikoki, aurrez burututakoak ezin dira berriro burutu.  Behin entzunaldia hasita, onartu diren eginbideak burutuko dira, eta jarraian hurrengo kontuei buruz entzungo zaie alderdiei:      * Betiere, ahozko judizioaren hasierari buruzko proposamenari buruz       entzungo zaie. Honela, alderdiek proposatutakoa berretsiko dute. Edo       kontrakoa: baliteke kalifikazioetan ahozko judizioaren hasiera eskatzea,       baina entzunaldian iritziz aldatzea. Azken kasu honetan instruktoreak       largespena eman beharko luke.     * Alderdiek Epaimahaiaren eskumenari buruzko alegazioak egin ditzakete.  Alderdiei entzundakoan, ondorengo hiru egunetan epaileak eginbide osagarriak burutzea aginduko du. Burutu eta gero (edo beharrezkoak ez badira) epaileak ahozko judizioari hasiera emateko autoa emango du (ZELO 32. art.), inputatua epaitzeko seinale nahikoak egoteagatik. Bestela largesteko autoa emango du (kasu honetan apelatzea dago ZELO 32.2 art.). Hitzezko judizioaren hasiera erabakitzekotan, instruktoreak auzitegi eskudunari delituaren efektu eta instrumentu guztiak bidaliko dizkio, eta 15 eguneko epean organo horren aurrean agertzeko epatuko die alderdiei.  V. ZINPEKOEN EPAIMAHAIAREN AURREAN PERTSONATZEA.  Pertsonatzean, alderdiek zera aurkez edo alega dezakete (ZELO 36. art.):      * Aurretiaz erabaki beharreko artikuluak aurkeztu (PKL 666 artikuluak       aurreikusitakoak: jurisdikzioko deklinatoria, delituaren preskripzioa,       amnistia, indultua, e.a.).     * Zinpekoen Epaimahaiaren eskumenik eza alegatu. Hau da prozedura berezi       honetako desegokitasuna.     * Oinarrizko eskubidearen urraketa alegatu.     * Prozesuko objektua murriztea edo zabaltzea eskatu. Hau da, gertakariak       baztertzea edo sartzea.     * Beste alderdiek proposaturiko frogabideak inpugnatu eta frogabide berriak       proposatu.  VI. PROZESUKO OBJEKTUA MUGATZEA.  Alderdiak pertsonatuta, eta aurretiazko kontuak erabaki ondoren ahozko judizioa hasiko autoa emango du Magistratu-Presidenteak. Auto honetan (ZELO 37. art.):      * Behin betiko mugatuko dira prozesuko objektuaren gertakariak. Hauek dira       judizioan alderdiek eta Zinpekoek berediktua emateko aintzat hartuko       dituztenak. Defentsa eta akusazioaren gertakariak agertuko dira.     * Gertakariek osa dezaketen delituak.     * Proposaturiko frogabideen egokitasuna edo desegokitasuna deklaratuko da.       Aurretiazko froga posiblea den ere erabakiko da.     * Azkenik, ahozko bistarako eguna zehaztuko da: lekuko eta perituak       zitatuko dira, e.a.  VII. AHOZKO BISTA.  Zehaztu den eguna eta ahozko ekitaldia hasi aurretik, Zinpekoen Epaimahaia formalki eratu behar da. Ondoren bistarekin hasiko da.  Baina kontuan hartu behar da, judizioa ateak itxita burutu ahal izateko alderdiei entzun eta Zinpekoekin kontsultatu beharko dela. Bestalde, bista inoiz ezin da akusatu edo defendatzailea agertu gabe burutu; akusatu batzuk izanik, haietariko bat agertu ezean ez da besteentzako judizioa etengo, honela erabakitzen badu Magistratu-Presidenteak.  Honela garatuko da ahozko bista:                 1. Alderdiei alegazioak egiteko aukera emango zaie. Parte                   hartzeko txanda hasiko da.                2. Jarraian onartutako frogak PKLaren arabera burutuko                   dira.Berezitasunak: Zinpekoek akusatu, lekuko eta perituei                   idatziz galdeka diezaiekete, gertakariak mugatzeko edo                   argitzeko; liburu, dokumentu eta gainerako frogagarriak                   (piezas de convicción) zuzenean ikusiko dituzte; begi-                   ikuskapenean bertan egongo dira.                3. Behin-behineko kalifikazioak aldatu edo behin betiko egiten                   dituzten galdetuko zaie alderdiei. Ahozko txostena emateko                   aukera emango zaie, frogaren emaitza baloratzeko eta                   gertakariak juridikoki kalifikatzeko (ZELO 48.2 eta PKL 788.3                   art.).                4. Txostenak aurkeztutakoan, Zinpekoen Epaimahaiak berediktua                   emango du; berediktuan oinarrituz Magistratu-Presidenteak                   epaia emango du.  VIII. ZINPEKOEN EPAIMAHAIAREN ERAKETA.  ZELO 38-41 art. Lehen adierazi denez, Zinpekoen Epaimahaia ahozko bistaren hasieran eratzen da.Bederatzi kide titularrek, eta bi ordezkok osatzen dute. Zozketaz aukeratzen dira probintziako hauteskunde-zentsutik (ZELO 13-19 art.).  Izendatzeko momentuan bertan, eta auzi konkretu batean parte hartu baino lehen, errefusatuak izan daitezke (ZELO 40. art.). Bestalde, galarazpen, ezgaitasun eta bateraezintasun-erregimena ezartzen zaie. Kargua egikaritzeko zin egitea nahitaezko betekizuna da (ZELO 41. art.).  IX. BEREDIKTUA ETA EPAIA.  1. BEREDIKTUAREN ERAKETA.  Lehenik eta behin, Zinpekoen Epaimahaiak erabaki behar duena (erabakitzeko objektua) ezagutu behar du. Hau jakinaraztea Magistratu-Presidenteari dagokio eta idatziz egingo du. Idazkiaren edukia hauxe izango da:      * Frogatutzat eta ez-frogatutzat hartu beharreko gertakariak. Akusazioaren       eta defentsaren bertsioak adieraziko dira. Gainera, akusatuari kalte egin       diezaioketen gertakariak alde batetik erredaktatuko dira; eta bestetik       onuragarriak direnak     * Delituaren buruketa edo akusatuaren delituan eskuhartze-gradua adierazten       duten gertakariak.     * Kalifikazio penala.  Hau da Epaimahaiak eskura izan behar duen gutxienezko informazioa, eta berediktuaren oinarria osatzen du. Dena dela, alderdiei entzungo zaie adostasuna eman edo aldaketak sartu ahal izateko (baldin eta Magistratuak onartzen baditu). Honela berediktuaren objektua mugatuta geratuko da.  Magistratu-Presidenteak idazkia (adierazitakoa jasotzen duena) entzunaldi publikoan Epaimahaiari helaraziko dio. Momentu honetan betebeharra zein den azalduko zaie Zinpekoei, emango den berediktua zuzena izateko. Horretarako gertakarien nolabaiteko laburpena egingo zaie; epaitu beharreko delitua, e.a. Zinpekoen Epaimahaia ateak itxita deliberatuko du. Deliberazioan zehar Zinpekoek ezin izango dute Epaimahaiko ez den pertsonekin harremanik izan. Behar den denbora iraun dezake deliberazioak; atsedenak egin daitezke baina inkomunikazioaren egoera mantenduz.  Deliberatu ondoren bozkatu egingo da. Lehenik eta behin Magistratuak proposaturiko gertakariei buruz, eta batez ere frogatutzat hartzen diren ala ez adierazteko; eta ondoren akusatuaren erruduntasun edo errugabetasunari buruz.  Botazioaren emaitzak aktan konstanaraziko dira. Honen edukia:      * Frogatutzat hartutako gertakariak. Horrez gain, gehiengoz edo aho batez       erabaki den.     * Frogatutzat hartu ez diren gertakariak.     * Akusatua errudun edo ez-erruduntzat hartzen den adierazteaz gain,       erabakiaren hartzeko era eta delituzko gertakaria zehaztu beharko dira.     * Gertakariak frogatutzat edo ez-frogatutzat hartzeko zioak.Hau da,       arrazoitzea.     * Deliberazioan zehar gertaturiko intzidentziak.  Zinpekoen Epaimahaiaren bozeramaileak erredaktatuko du akta, baina zinpeko guztiek sinatu beharko dute. Erredaktatu ondoren Magistratu-Presidenteari aktaren kopia emango zaio. Honek alderdiei deituko die agertze batera berediktua publikoki irakurtzeko.  2. EPAIA.  Berediktua publikoki irakurri ondoren Epaimahaiaren funtzioak bukatzen dira; horregatik Epaimahaia desegingo da. Hemendik aurrera Magistratu-Presidenteari epaia ematea dagokio. Honek kondena edo absoluzio-epaia emango du berediktuaren arabera.  Berediktuak errugabetasuna ezartzekotan, absoluzio-epaia emango da, akusatuaren askatasuna aginduz. Erruduntasunezko berediktua bada, aldez aurretiko intzidentea hasiko da ezarriko den zehapena (sanción) mugatzeko. Horretarako Ministerio Fiskalari eta gainerako alderdiei, zigor edo segurtasun neurriei buruzko ahozko txostena eskatuko zaie. Izapide betetakoan Magistratu- Presidenteak epaia emango du.  X. INTZIDENTZIAK ETA HELEGITEAK.  1. GERTA DAITEZKEEN INTZIDENTZIAK.  Orain arte azaldutakoa prozesu berezi honen garapen arrunta da. Baina hainbatetan intzidentziak gerta daitezke.     1. Zinpekoei instrukzioak gehitzea.  Zinpekoren batek berediktuaren objektuari buruzko zalantzak izanez gero, instrukzioak gehitzeko eska dezake (ZELO 57. art.). Honela, deliberazioaren aurretik edo deliberatzen ari diren bitartean, edozein zinpekok (edo epaimahai osoa) berediktuaren objektuari buruzko zalantzaren bat izatekotan, auzitegiko idazkariaren aurrean idatziz aurkeztu beharko du. Honen bitartez, Magistratu- Presidentearen presentzia eskatu egiten da.  Bestalde, Magistratu-Presidenteak ofizioz instrukzioak proposa litzake, baldin eta zinpekoak deliberatzen hasi zirenetik bi egun pasa ondoren, beredikturik eman ez badute eta beharrezkoa dela uste badu.  B. Zinpekoen Epaimahaia desegitea.  ZELOk ezartzen duenaren arabera posiblea da hasierako prozesuan eratzen den epaimahaia eta berediktua ematen duena desberdinak izatea. Bestalde, batzuetan baliteke beredikturik ez ematea, eta Magistratu-Presidenteak zuzenean epaia ematea.  1. Berediktua eman baino lehen Epaimahaia desegitea.  Litekeena da PKLak aurreikusitako zioak direla eta, berediktua eman baino lehen epaimahaia desegitea.  2. Berediktua eman ondoren Epaimahaia desegitea.  Lehen adierazi dugunez, Zinpekoek akta erredaktatu beharko dute berediktua ematean. Hau Magistratu-Pesidenteari helaraziko zaio; alegazioak egiteko entzunaldi bat egin ondoren, ZELO 63. artikuluaren zioengatik, Magistratuak Epaimahaiari akta hori itzul diezaioke zuzentzeko edota errektifikazioak egiteko (ZELO 63. artikuluaren zioak: gertakari guztiei buruz erabaki ez izana, erabakien arteko kontradikzioak egotea, akats formalak, e.a.).  Itzultze hori hiru aldiz jarraian gerta daiteke, eta ez du ondoriorik izango. Baina hirugarrenean aktaren akatsak Magistratuak adierazten moduan zuzentzen ez badira, Epaimahai hori desegingo da. Hori dela eta, beste Epaimahai berri bat izendatu beharko da; ondorioz ahozko judizio berri bat burutu beharko da. Epaimahai berri honekin gauza bera gertatzekotan, Magistratu-Presidenteak berak zuzenean emango luke absoluzio-epaia (ZELO 65. art.).  3. Berediktua beharrezkoa ez izateagatik Epaimahaia desegitea.  Egoerak:      * Karguko frogarik ez egoteagatik, Magistratuak kondena ezinezkoa dela uste       duenean. Hortaz, absoluzio epaia emango da.     * Alderdiek, idazkien kalifikaziorik larrienaren araberako epaia eskatzen       dutenean; edota ahozko bistan akusazioak eta defentsak aurkeztutakoaren       araberakoa epaia eskatzen dutenean. Magistratuak egokia den epaia emango       du zuzenean.     * Akusatzaile guztiek kondena-eskariari uko egiten diotenean. Magistratuak       absoluzio-epaia emango du.  2. HELEGITEAK.  A. Atariko prozeduran emandako ebazpenen kontrako helegiteak.  Helegiteak erabakitzeko jurisdikzioko organoa: Probintzia Entzutegia. PKLaren arauak aplikatzen dira, baldin eta ZELOaren aurka ez badaude. Aplikatu beharreko arauak prozedura arruntarenak dira (arau orokorrak). Helegite batzuetan berezitasunak daude.  B. Magistratu-Presidenteak emandako ebazpenen kontrako helegiteak      * Autoak:ZELO 36. artikuluaren aurretiaz erabaki beharreko arazo batzuk       baiesten dituzten autoen kontra apelazio-errekurtsoa tarteratzea dago.     * Epaiak:Epaien kontra apelatzea dago. Apelazioa erabakitzeko jurisdikzioko       organo eskuduna: Auzitegi Nagusia. Apelazioan ematen den epaiaren kontra       kasazioan errekurritzeko aukera dago Auzitegi Gorenaren aurrean; zioak:       lege-haustea eta forma-urraketa. Kasazio helegiteari dagokionez PKLaren       araua aplikatzen dira.  Apelazioaren kasuan hainbat ñabardura egin behar ditugu. Kasu honetan ezin da esan apelazioa bigarren auzialdia denik, froga-elementu berririk aurkezterik ez baitago. Horrez gain, apelatzeko zioak legeak zehazki aurreikusten ditu:      * Prozeduran edota epaian arau nahiz berme prozesalak urratzea, baldin eta       defentsa-gabezia sortzen badu. Apelatu ahal izateko alderdiak zuzentzeko       protestatu behar du.     * PKL 850 eta 851 artikuluek aurreikusten dituzten zioak: Epaimahaia       eratzeko zinpeko nahikorik ez egotea; boto nahikorik ez izanik berediktua       ematea; era egokian errefusatutako zinpeko batek prozesuan parte hartu       izana; e.a.     * Berediktuaren akatsak: instrukzioen inpartzialtasun eza; prozesuko       objektuaren akatsa, defentsa-gabezia sortzen badu; Epaimahaia desegiteko       eskaera bidegabeko ezeztapena do ukapena.     * Ez-errugabetasunberediktua emateko frogarik eza.            9  
