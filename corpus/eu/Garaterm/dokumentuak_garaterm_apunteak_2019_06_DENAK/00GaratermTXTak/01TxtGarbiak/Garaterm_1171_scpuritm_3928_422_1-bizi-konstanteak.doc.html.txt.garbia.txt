        Erizaintza-prozedurak Bizi-konstanteak __________________________________________________________________________________________                               1._BIZI-KONSTANTEAK  1.1._KONTZEPTUA Bizi-konstanteek pertsonaren egoera fisiologikoaren berri ematen digute eta bizi-organoen (bihotza, birikak eta garuna) menpe daude. Bizi-konstanteak hauek dira: gorputz-tenperatura, pultsua, tentsio arteriala eta arnasketa. Pertsona bakoitzaren berezko bizi-konstanteak ezberdinak izaten dira, eta pertsona berari ere, egoeraren arabera, bizi-konstanteak alda egin ohi zaizkio. Beraz, pertsona batek une batean dituen bizi-konstanteak ebaluatu ahal izateko bi gauza jakin behar ditugu: alde batetik, pertsona horrek aurretik zituen bizi-konstanteak; eta bestetik, bizi-konstanteen balore normalak nolakoak diren. Erizaintza-balorazioan, oinarrizkoak dira behaketa eta bizi-konstanteen neurketa. Balorazioa ondo egiteko bizi-konstante guztiak zehaztasunez eta aldi berean aztertu behar dira.  1.1.1. NOIZ BALORATU BIZI-KONSTANTEAK Bizi-konstanteak noiz baloratu, erizainak erabakitzen du eskuarki, pertsonaren osasun-egoeraren arabera. Batzuetan, bereziki pertsonaren osasun-egoera larria denean, sendagileak adierazten du bizi-konstanteak zenbateko maiztasunarekin neurtu (ordubetez behin, 2 orduz behin …).  Hala ere,ondorengo_egoeretan,_beti_egin_behar_da_bizi-konstanteen_balorazioa:     * Pertsona bat ospitaleratzen denean, pertsona horren oinarrizko datuak       lortzeko.     * Pertsonaren osasun-egoerak aldaketaren bat jasaten duenean: bularreko       mina, zorabioa, drainadura edo ebakuntza-zauritik odol gehiegi ateratzea       ...     * Ebakuntza kirurgiko eta diagnosi-prozedura inbaditzaile baten aurretik       eta ondoren.     * Arnas aparatuan nahiz kardiobaskularrean eragina izan dezakeen sendagai       bat hartu aurretik eta ondoren.     * Bizi-konstanteetan aldaketa eragin dezakeen edozein erizaintza-       jardueraren aurretik eta ondoren (adibidez, luzaroan oheratuta egon den       pertsona jaikitzerakoan).  Bizi-konstanteetan aldaketak eragin ditzaketen faktore ugari aurkitu ditzakegu: adina, sexua, ariketa fisikoa, gorputz-jarrera, eguneko ordua, emozio-egoera...  1.2._GORPUTZ-TENPERATURA  1.2.1. KONTZEPTUA Gorputzak sortzen duen eta galtzen duen beroaren oreka azaltzen du gorputz- tenperaturak. Beroa elikagaien metabolismoari esker ekoizten da, eta larruazaletik eta mukosetatik galtzen da. Hipotalamoaren aurrealdeko guneak kontrolatzen du gorputz-tenperatura, eta horretarako zenbait mekanismo ditu: giro hotza dagoenean, odol-hodi periferikoen uzkurketa eragiten du, bero-galerak murrizteko; giro beroan, berriz, baso-zabalkuntza eragiten du. Izerdia eta hotzikarak ere tenperatura erregulatzeko mekanismoak dira (izerdiarekin beroa galtzen da; hotzikarekin, berriz, beroa ekoizten da). Gorputz-tenperaturaren neurria normala baino altuagoa denean,HIPERTERMIA, PIREXIAedoSUKARRAderitzo; neurri normalak baino baxuagoa denean, berriz,HIPOTERMIAderitzo. Bi tenperatura-mota daude:     * Barruko_tenperatura: gorputzaren barruko ehunetan neurtzen da eta nahiko       egonkorra izaten da (37° inguruan mantentzen da).     * Azaleko_tenperatura:larruazalaren, larruazalpearen eta gantzaren       tenperatura da, eta barruko tenperatura baino aldakorragoa izaten da,       giroko tenperaturaren arabera igo eta jaisten da.  1.2.1.1._Gorputz-tenperaturan_eragina_duten_faktoreak:     * Egunean_zehar,_gorputz-tenperatura_aldatu_egiten_da: goizetik gauera       gradu bat aldatu daiteke. Tenperatura altuena arratsaldeko 8ak eta gaueko       12ak bitartean izaten da; eta baxuena, berriz, loaldian, goizaldeko 4rak       eta 6ak bitartean.     * Ariketakgorputz-tenperatura igo egiten du. Gihar-ekintzak (ariketa       fisikoa, dardara...) bero- ekoizpena handitu egiten du.     * Adina:giroko tenperaturak eragin handiagoa du haurren gorputz-       tenperaturan. Gorputz- tenperaturak ezegonkorra izaten jarraitzen du       pubertaroraino. Zahartzaroan, zenbait faktoreren konbinazioak hipotermia       arriskua handitu egiten dute: egokia ez den dieta, larruazalpeko gantzen       galera, aktibitate eskasia, termo-erregulazio kontrolaren jaitsiera…     * Hormonak:emakumezkoetan progesterona jariatzen da obulazioan eta gorputz-       tenperatura basala igo egiten du (0,3ºC-0,5ºC tartean), hilekoa izan       arte. Beste hormona batzuek ere eragina dute gorputz-tenperaturan:       tiroxinak, adrenalinak, noradrenalinak…     * Estresa: nerbio-sistema sinpatikoa kitzikatzeak, adrenalinaren eta       noradrenalinaren ekoizpena handitzen du, eta horren ondorioz beroaren       ekoizpena ere handitu egingo da.     * Giroa: giro hotzak gorputz-tenperatura jaitsi egiten du, eta giro beroak,       berriz, igo. Giroan hezetasun handia dagoenean, beroa galtzea zailagoa       izaten da, eta gorputz-tenperatura azkar igotzen da. Hori dela eta,       pertsonak beroa errazago jasaten du giro lehorretan hezeetan baino.     * Pertsonaren_osasun-egoera_eta_hartzen_ari_den_tratamendua: gaixotasun       askok eragina dute tenperaturan, eta zenbait sendagaik ere bai.  1.2.2. HELBURUAK     * Pertsonaren gorputz-tenperatura ezagutzea.     * Gorputz-tenperatuaren aldaketak antzematea eta baloratzea.  1.2.3. MATERIALA     * Termometroa. Mota askotakoak daude:     * Beirazko_eta_merkuriozko_termometroa: batzuek muturra luzea eta estua       dute, beste batzuek motza eta biribila eta beste batzuk udarearen       formakoa. Termometro horiekin, tenperatura besapean, ondestean eta ahoan       neurtu daiteke, eta tenperatura neurtzeko behar den denbora neurketa       lekuaren arabera aldatu egiten da.     * Termometro_elektronikoak: termometro horietan tenperaturaren neurria       pantaila txiki batean agertzen da, eta tenperaturaren neurketa bukatzean       soinu-seinaleak entzuten dira (20-60 segundo behar izaten du). Termometro       horiekin tenperatura besapean, ondestean eta ahoan neurtu daiteke.     * Termometro_infragorriak_(tinpanokoa):termometroaren zunda edo muturra       belarrian sartzeko prestatuta dago, eta neurketa bakoitzean zunda gainean       estalki berri bat jarri behar da. Termometro infragorriek tinpanoan       tenperatura neurtzean soinu-seinaleak egiten dituzte (2-3 segundo behar       izaten dute horretarako).     * Termometro_kimikoak_eta_tenperatura_neurtzeko_zinta_sentsibleak: kartoi       edo zinta modukoak dira, eta, tenperaturaren arabera, kolorez aldatzen       dira. Materialaren arabera, ahoan edo larruazalean jartzen dira (kopetan,       abdomenean). Behin erabilita, bota egin behar dira. Gutxi erabiltzen       dira, garestiak baitira eta aurretik aipatutako termometroekin egindako       neurketak zehatzagoak izaten baitira, material hauekin egindakoak baino.      * Erretilua.     * Gasak.     * Ondesteko tenperatura neurtzeko: eskularru garbiak eta lubrifikatzaile       hidrosolugarria ere behar da (ondestean termometroa sartzeko).  1.2.4. TEKNIKA Gorputz-tenperatura neurtzeko eskuarki erabiltzen diren lekuak hauek dira: besapea, ahoa, ondestea eta belarria.  1.2.4.1. Besapeko tenperatura Besapeko tenperatura, gehienetan, muga hauen barnean egoten da:35,5°C - 37°C. Ohiki, tenperatura besapean neurtzen da, azaleko tenperatura neurtzeko leku erosoa eta segurua baita.  Besapean_tenperatura_neurtzeko_eman_beharreko_pausoak:     * Erizainak eskuak garbitu.     * Pertsonari garbi azaldu egin behar zaiona.     * Besapea behatu: hezetasuna badago, igurtzi gabe lehortu.     * Termometro desinfektatua, lehorra eta 35ºC azpitiko tenperatura neurria       seinalatzen duela, besapean jarri. Termometroaren bulboak besapeko eta       toraxeko larruazalen artean egon behar du, eta besoa bular gainean jarri       behar da. Pertsonak laguntza behar badu, lagundu. Haurrei besoa eutsi.     * Termometroa merkuriozkoa bada, 10-11 minutu besapean eduki. Termometroa       elektronikoa bada, seinalea entzun arte eduki besapean(Marín Fernández B,       Berrade Zubiri E eta García Alvero MC, 2000).     * Termometroa hartu, eta tenperatura irakurri.     * Termometroa garbitu eta desinfektatu.     * Erizainak eskuak garbitu.     * Tenperaturaren neurria idatzi dagokion orrian.  1.2.4.2. Ondesteko tenperatura Ondesteko tenperatura, oro har, muga hauen barnean egoten da:36,2°C – 37,7°C Ondestean neurtutako tenperatura, besapean eta ahoan neurtutakoa baino fidagarriagoa izaten da. Hala ere, ondestean tenperatura neurtzeakeragozpenakeragiten dituenez, besapea baino gutxiago erabiltzen da ondestea:     * Pertsonentzat ez da atsegina izaten, intimitatea galtzen baita.     * Albora etzateko arazoak dituzten pertsonetan, zaila gerta daiteke       termometroa jartzea.     * Ondestean gorozkiak egonez gero, termometroa behar adina sartu gabe gera       daiteke. Pertsonak beherakoa badu, termometroa ondesteko pareta ukitu       gabe gera daiteke.     * Ondesteko asalduretan edo ondesteko ebakuntzen ondoren, ezin da       termometroa ondestean jarri.     * Jaioberrietan, ondestean termometroa jartzeak ultzerak eta perforazioak       eragin ditzake.     * Bihotzeko asaldurak dituzten pertsonetan, termometroa ondestean ez       jartzea aholkatzen da, bago nerbioaren estimulazioa gerta baitaiteke eta       bihotz-maiztasuna jaitsi.  Ondestean_tenperatura_neurtzeko_eman_beharreko_pausoak:     * Erizainak eskuak garbitu eta eskularru garbiak jantzi.     * Pertsonari egin behar zaiona garbi azaldu.     * Pertsona albora etzanda eta gainaldeko belauna ahal den neurrian       tolestatuta. Intimitatea gordetzea kontutan izan (ohe tarteko gortinak       zabaldu, izararekin estali…).     * Termometro desinfektatua, lehorra eta 35ºC azpitik neurria duela egon       behar du. Termometroan labaingarria jarri gasa batekin, muturretik hasita       2,5 cm-tara. Labaingarriak termometroa ondestean sartzea errazten du.     * Pertsonari arnasa sakon hartzeko esan eta termometroa ondestean sartu,       beste eskuarekin ipurmasailak bananduz. Arnasa sakon hartuz, ondesteko       esfinterra lasaitu egiten da eta termometroa errazago sartzen da.       Bularreko haurretan, 1,5 cm. inguru sartzen da termometroa; haur       handiagoetan, 2,5 cm; eta pertsona helduetan, berriz, 3,5 cm inguru.       Termometroa sartzerakoan oztopoa topatuz gero, atera, ez da indarrez       sartu behar.     * Termometroa merkuriozkoa bada, 5 minutu sartuta eduki ondestean.       Termometroa elektronikoa bada, seinalea entzun arte eduki ondestean(Marín       Fernández B, Berrade Zubiri E eta García Alvero MC, 2000). Bularreko       haurretan, termometroa ondestean edukitzeko, hatzekin eutsi beharko zaio.     * Termometroa atera, eta tenperatura irakurri.     * Termometroa garbitu eta desinfektatu.     * Erizainak eskuak garbitu.     * Tenperaturaren neurria idatzi dagokion orrian.  1.2.4.3. Ahoko tenperatura Ahoko tenperatura, oro har, muga hauen barnean egoten da:35,8°C – 37,3°C Ahoan tenperatura neurtzea erraza gertatu daiteke, baina zenbait egoeratan ez da komeni leku hori aukeratzea tenperatura neurtzeko:     * Beirazko eta merkuriozko termometroa erabili behar bada, ahoskatuz gero       puskatu daitezke eta kaltea eragin. Beraz, termometro horiekin       tenperatura ahoan ez zaio neurtuko 6 urte azpiko haurrari, buru       nahasmendua duen pertsonari edo konbultsioak dituenari.     * Pertsona batek erre badu edo edari beroak edo hotzak irentsi badu eta       ondoren tenperatura ahoan neurtzen badiogu, balore hori ez da fidagarria       izango gorputz tenperatura zehatza jakin nahi badugu. Elikagai hotzak eta       beroak hartu ondoren 30 minutu itxaron beharko dira ahoan tenperatura       neurtzeko.  Ahoan_tenperatura_neurtzeko_eman_beharreko_pausoak:     * Erizainak eskuak garbitu.     * Pertsonari egin behar zaiona garbi azaldu.     * Termometro desinfektatua, lehorra eta 35ºC azpitiko neurria duela,       mingain azpian jarri; eskuineko aldera edo ezkerrekora. Termometroa       ezpainekin eutsi behar du pertsonak, ez hortzekin.     * Termometroa merkuriozkoa bada, 8 minututan eduki ahoan. Termometroa       elektronikoa bada, seinalea entzun arte eduki ahoan(Marín Fernández B,       Berrade Zubiri E eta García Alvero MC, 2000).     * Termometroa hartu, eta tenperatura irakurri.     * Termometroa garbitu eta desinfektatu.     * Erizainak eskuak garbitu.     * Tenperaturaren neurria idatzi dagokion orrian.  1.2.4.4. Belarriko tenperatura Belarriko tinpanoaren mintza eta alboko ehunak gorputz barruko tenperatura neurtzeko leku aproposak dira; tinpanora odola eramaten duen arteria eta hipotalamora (zentro termo-erregulatzailea) eramaten duena, arteria nagusi beretik ateratzen baitira. Tinpanoko tenperatura eskuineko belarrian neurtzea aholkatzen dute ikertzaileek, edo, bestela, bi belarrietan; bi belarritan neurtzen bada, neurri altuena hartu behar da kontuan(De la Rubia de la Rubia JA, Aguirre-Jaime A, Fernández Vilar AM eta Pérez Higuera C, 2002). Tinpanoko tenperatura neurtzeko termometro bereziak (infragorriak) erabiltzen dira (ikus1.1 irudia). Tinpanoko tenperatura besapekoa baino altuagoa izaten da, 0,8ºCtik 1,02ºC-ra altuagoa izaten da.(Marín Fernández B, Hermoso de Mendoza Cantón J, Aliaga Marín M, Berrade Zubiri E, Brun Sandiumenge C, Aguinaga Ontoso I eta Guillén Grima F, 1999).  Belarriko_tenperatura_neurtzeko_eman_beharreko_pausoak:     * Erizainak eskuak garbitu.     * Pertsonari egin behar zaiona garbi azaldu.     * Belarriko termometro bereziari muturrean babeslea ipini (neurketa       bakoitzeko babeslea aldatu).     * Esku batekin belarriari atzeraka eta gorantz tiratu, entzun bidea       zabaltzeko. Urtebetez azpiko haurren entzun bidea zabaltzeko, nahikoa       izaten da belarriari atzeraka tiratzea (gorantz ez).     * Termometroaren muturra (babeslearekin) poliki sartu eta bertan mantendu       termometroak abisua eman arte (soinu bat ateratzen du tenperatura neurtu       duenean; 2 segundo inguru behar izaten ditu).     * Termometroa atera, eta tenperatura irakurri.     * Termometroaren babeslea kendu eta bota, eta termometroa garbia dagoela       ziurtatu.     * Erizainak eskuak garbitu.     * Tenperaturaren neurria dagokion orrian idatzi.  1.2.5. PROZEDURAN GERTA DAITEZKEEN KONPLIKAZIOAK Gorputz-tenperatura neurtzerakoan termometro egokia erabiliz gero eta teknika ondo eginez gero, ez du zertan konplikaziorik sortu. Hala ere, zenbaitetan arazoak ager daitezke:     * Beirazko eta merkuriozko termometroak puskatuz gero, kaltea egin daiteke.     * Asepsia neurriak ondo hartu ezean (eskuak garbitzea, termometroak       desinfektatzea…), mikroorganismoak barreiatu daitezke.     * Termometroa ahoan, ondestean eta belarrian sartzerakoan, bertako mukosa       edo pareta minberatu daiteke, batez ere pareta edo mukosa hori ahula       badago.  1.2.6. KONTUAN IZATEKOAK     * Eskuak garbitu, prozedura egin aurretik eta ondoren.     * Eskularruak jantzi, gorputzeko jariakinak ukitzeko arriskua dagoenean     * Termometroa jarri aurretik, 35ºC azpitik markatzen duela ziurtatu.     * Gorputz-tenperatura neurtzeko leku egokia aukeratu, pertsonaren adina eta       egoeraren arabera.     * Behar den denbora termometroa jarrita eduki (denbora hori termometroaren       eta neurketa-lekuaren arabera aldatzen da).     * Erabiltzen den termometroaren arabera, tenperaturan aldaketak gerta       daitezke. Merkuriozko termometroek elektronikoek baino tenperatura       altuagoak azaltzen dituzte, eta tinpanoko termometroetan ere batetik       bestera aldea egon daiteke(Marín Fernández B, Hermoso de Mendoza Cantón       J, Aliaga Marín M, Berrade Zubiri E, Brun Sandiumenge C, Aguinaga Ontoso       I eta Guillén Grima F, 1999).     * Besapeko tenperaturak denbora behar du barruko tenperaturaren aldaketak       adierazteko. Gainera, neurketaren balorean eragina izango dute:       termometroa jarrita eduki den denborak, giroko tenperaturak eta       termometroaren bulboa larruazalaren kontra mugitu gabe eusteak edo ez.     * Ondesteko tenperaturan giroko tenperaturak eragin gutxiago du besapeko       tenperaturan baino. Ondesteko tenperatura besapekoa baino altuagoa izaten       da.     * Ahoko tenperatura besapekoa baino altuagoa izaten da eta ondestekoa eta       tinpanokoa baino baxuagoa. Pertsonaren arnas maiztasunak eragina izan       dezake ahoko tenperaturan.     * Tenperatura irakurri ondoren, termometroa berriro erabili aurretik,       garbitu, desinfektatu eta lehortu egin behar da.     * Norberaren zainketa bultzatu. Pertsonari informazioa eman eta behar duen       laguntza eskaini.   1.3._PULTSUA 1.3.1. KONTZEPTUA Bihotza uzkurketa-mekanismoa duen muskulu-ehunez osaturiko ponpa dugu. Bihotzeko ezkerreko bentrikulua uzkurtzen den bakoitzean odola arterietara pasatzen da, uhin baten moduan. Uhin hori arteriak haztatzerakoan sentitzen dugu, eta pultsua deitzen diogu.  1.3.1.1. Pultsuan eragina duten faktoreak     * Adina: pertsona jaiotzen denean, bihotz-maiztasuna altuagoa izaten du.       Adina aurrera doan heinean, bihotz maiztasuna pixkanaka jaitsi egiten da.     * Ariketa_fisikoa:aktibitatearekin normalean bihotz-maiztasuna igo egiten       da. Hala ere, kirola egiten duen pertsona batek bihotz-maiztasunean       aldaketa gutxiago izango ditu, kirola egiten ez duen pertsonak baino.       Kirola era egokian egiten duen pertsonaren bihotza indartsuagoa eta       eraginkorragoa izaten da.     * Estresa,_emozioak_eta_mina: egoera horietan nerbio-sistema sinpatikoa       suspertzen da eta bihotzaren maiztasuna eta taupaden indarra handitu       egiten dira.     * Gorputz_jarrera:pertsona bat eserita dagoenean edo zutitzen denean,       dagokion bena-sisteman pilatzen da odola, eta benetako itzulera gutxitu       egiten da. Horren ondorioz, tentsio arteriala jaitsi egingo da, eta,       egoerari aurre egiteko, nerbio-sistema sinpatikoak bihotz-maiztasuna       igotzen du eta bentrikuluen uzkurketa eta bena eta arterien tonuak       indartzen ditu.     * Sukarrarekinbihotz-maiztasuna igo egiten da. Bihotzak azkarrago ponpatzen       du, bi arrazoirengatik: alde batetik sukarrarekin metabolismo beharrak       igo egiten direlako; eta, bestetik, sukarrarekin sarritan tentsio       arteriala jaitsi egiten delako (baso-zabalkuntza periferikoaren       ondorioz).     * Sendagaiak:sendagai batzuek bihotz-maiztasuna jaisten dute, eta beste       batzuek, berriz, igo.     * Odoljarioak_edo_hemorragiak:hemorragia bat gertatzen denean, gorputzak       bihotz maiztasuna igoz erantzuten du. Pertsona heldu batek 5 litro inguru       odol du, eta kopuru horren %10 galdu dezake zeinu nabarmenik agertu gabe.  1.3.2. HELBURUAK     * Pertsona batek egonean duen pultsua baloratzea.     * Pultsuan gertatu daitezken aldaketak antzematea, batez ere aldaketak       izateko arriskua duten pertsonetan (asaldura kardiakoa dutenak, mina,       sukarra, arnas zailtasuna dutenak…).     * Pertsona batek jarduera bat egiteko duen gaitasuna baloratzea.       Jardueraren aurretik, jardueran eta jardueraren ondoren pultsua baloratuz       gero, jakin dezakegu jarduera hori toleratzen duen ala ez.     * Bihotz-maiztasuna neurtzea eta pultsuaren erritmoa, bolumena eta       nolakotasuna baloratzea. Gorputzeko bi aldeetako arterien pultsuak       berdinak diren baloratzea.  1.3.2.1. Bihotz-maiztasuna: minutu batean zenbatutako taupada-edo pultsazio- kopurua da. Bihotz-maiztasuna aldatu egiten da adinaren arabera, jaioberrietan altuagoa izaten da eta pertsona heltzen eta zahartzen doan heinean, bihotz maiztasuna jaitsi egiten da. Bihotz-maiztasunaren balore normalak (media), adinaren arabera, hauek dira: jaioberriak: 125 taupada minutuko; urte beteko haurrak: 120; 4 urtetakoak: 100; 8-10 urtetakoak: 90; pertsona helduak (18 urtetik gora): 70-75 tartean. Pertsona helduetan, balore normalen mugak zerbait aldatzen dira sexuaren arabera: emakumezkoek minutu batean 55-95 tarteko taupada-kopurua izaten dute, eta gizonezkoek, berriz, 50-90 tartean izaten dute bihotz maiztasuna. Pertsona heldu batek bihotz maiztasuna 100 baino altuagoa duenean,TAKIKARDIAduela esaten da. Aldiz, bihotz maiztasuna 60 azpitik badu,BRADIKARDIAduela esaten da.  1.3.2.2. Pultsuaren erritmoabaloratzeko bihotz taupada batetik bestera dagoen denbora-tartea aztertuko dugu. Bihotz taupada batetik bestera pasatzen den denbora-tartea berdina bada, pultsua erregularra dela esaten da. Aldiz, taupaden arteko denbora-tartea desberdina bada, pultsua irregularra izango da etaARRITMIAderitzo.  1.3.2.3. Pultsuaren bolumenaodolak arterian bihotz-taupada bakoitzean duen indarra izango da, eta normalean taupada batetik bestera ez da aldatzen. Pultsu normala hatzen presio leun batekin antzematen da; indar gutxi duenean,PULTSU AHULAdeitzen diogu; eta indar askorekin (saltoka bezala) sentitzen dugunean,PULTSU BETEAdeitzen diogu. Arteria normal bat, zuzena, leuna eta elastikoa izaten da. Pertsona zaharretan arteriak ez dira hain zuzenak izaten eta zurrunagoak bihurtzen dira. Arterien elastikotasunak pertsonaren sistema baskularraren egoeraren berri ematen digu eta pultsuan eragina izan dezake.  1.3.2.4. Pultsuaren simetria.Pultsua normalean gorputzeko bi aldeetako arterietan berdina (simetrikoa) izaten da. Gorputz-adar batera doan odol fluxua baloratzeko, gorputz-adar horretako arterietan eta beste gorputz-adarrekoetan pultsuak haztatuko ditugu (adibidez eskuineko eta ezkerreko femoralean, popliteoan eta pedioan) eta bi gorputz-adarretako pultsuak parekatuko ditugu. Horrela, bi aldeetako arteria berdina maila berean haztatuta, jakin ahal izango dugu arteria horietatik pasatzen den odol-fluxua berdintsua den ala ez.  1.3.3. MATERIALA Pultsua bi eratara baloratu daiteke:haztapenezetaauskultazioz. Pultsu periferikoa (erradiala, pedioa…) haztapenaz hartzen dugu, eta pultsu zentrala edo apikala, berriz, auskultazioz (bihotza entzunez). Behar dugun materiala hau da:     * Segundodun ordularia, kasu guztietan.     * Fonendoskopioa, pultsu zentrala hartu nahi badugu.  1.3.4. TEKNIKA 1.3.4.1. Pultsu periferikoa. Pultsu periferikoa arteria periferikoetan hartuko dugu. Pertsona helduetan, gehienetan, arteria erradiala erabiltzen dugu pultsua baloratzeko. Baina, pertsona batek ebakuntza kirurgiko bat jasan badu gorputz-adar batean, bertako zirkulazio arteriala baloratu behar izaten da, eta horretarako pultsua gorputz- adarretako arterietan hartu behar izaten da. Adibidez: beheko gorputz-adarreko ebakuntza baten ondoren, femoralak, popliteoak eta pedioak haztatzen dira. Pultsuaren balorazioa egiteko, gorputzeko zenbaitarteriaerabili daitezke(ikus 1.2 irudia):     * Arteria_tenporalahezur tenporalaren gainetik pasatzen da; begiaren       gainean eta alboan aurkitu dezakegu.     * Arteria_karotideoalepoaren alboan haztatu dezakegu, belarri-gingilaren       azpian, esternokleidomastoideo muskuluaren eta zintzurrestearen tartean.       Pultsu karotideoa hartzen den egora batzuk hauek dira: pertsonak konortea       galtzen duenean, gelditze kardiakoetan eta bularreko haurretan.     * Arteria_humerala, besoko bizeps-muskuluaren barneko aldean edo ukalondo-       txokoan haztatu dezakegu. Gehienetan tentsio arteriala neurtzeko       erabiltzen da.     * Arteria_erradialaerradio hezurraren ondoan dago eta eskumuturraren       barruko aldean haztatu dezakegu, hatz lodiaren parean. Gehienetan arteria       hori erabiltzen dugu pultsua baloratzeko, erosoa eta segurua baita       pertsonarentzat eta erizainarentzat.     * Arteria_femoralaizterrondoko lotailuaren parean pasatzen da. Konortea       galtzen denean, gelditze kardiakoetan, bularreko haurretan eta beheko       gorputz-adarretako zirkulazioa baloratzeko hartzen da pultsu femorala.     * Arteria_popliteoabelaun atzetik pasatzen da. Zangarreko odol zirkulazioa       baloratzeko eta hankako tentsio arteriala neurtzeko haztatzen da       gehienetan arteria popliteoa.     * Atzeko_tibiala,orkatilaren alboan, barruko maleoloaren atzeko aldean       haztatu daiteken arteria da. Oro har, oinetako zirkulazioa baloratzeko       hartzen da pultsua arteria horretan.     * Arteria_pedioaoin gainean haztatzen da. Arteria pedio-dortsala oineko       hezur gainetik pasatzen da. Arteria horretan pultsua haztatzeko, hoberena       marra bat irudikatzea da: oin gainean, orkatilaren erdi paretik hasita       behatz lodiaren eta bigarren behatzaren tarteraino. Marra horren gainean       hatzak jarri, eta, gehiegizko presioa egin gabe hartzen da arteria       pedioan pultsua.  Pultsu periferikoa: erradiala. Pultsua baloratzeko gehienetan arteria erradiala aukeratzen dela esan dugu.  Pultsu_erradiala_neurtzeko_eman_beharreko_pausoak:     * Erizainak eskuak garbitu.     * Pertsonari egin behar zaiona garbi azaldu.     * Egoneko pultsua baloratu nahi badugu eta pertsonak ariketa fisikorik egin       badu, 10-15 minutu itxaron behar dira pultsua hartu aurretik.     * Pertsonaren egoeraren arabera, gorputz-jarrera egokia aukeratu: eserita       edo ahoz gora etzanda. Besoak erlaxatuta eta gainazal batetan (ohean…)       jarrita.     * Pertsonaren eskumuturrean, arteria erradialaren parean, bigarren,       hirugarren eta laugarren hatz-mamiak ipintzen ditu erizainak. Hatz lodia       ez da erabili behar, norberaren pultsua (erizainarena) eta pertsonaren       pultsua nahastu baitaitezke.     * Hatz-mamiekin arteria gainean presioa egin, pultsua garbi sentitu arte.       Gehiegizko presioa egiten badugu, ez dugu sentituko pultsua, arteria       butxatzen baitugu. Presio gutxiegi egiten badugu, pultsua “galdu”       dezakegu.     * Pultsua garbi haztatzen dugunean, segundodun ordulariarekin bihotz-       taupaden maiztasuna zenbatu.     * Pertsona bati lehen aldiz neurtu behar badiogu pultsua, 60 segundotan       zenbatu bihotz-taupadak. Ondorengo neurketetan, pultsua erregularra badu,       30 segundotan zenbatu eta 2z biderkatu.     * Pertsona baten pultsua irregularra bada, 60 segundotan neurtu behar da       pultsua, bihotz-maiztasuna, erritmoa eta bolumena baloratu ahal izateko.     * Erizainak eskuak garbitu.     * Bihotz-maiztasuna eta pultsuaren xehetasunak idatzi dagokion orrian.  1.3.4.2. Pultsu zentrala Pultsu zentrala edo apikala ondorengo kasuetan neurtzen da:     * Patologia kardiakoa duten pertsonetan.     * Jaioberrietan eta 3 urtez azpiko haurretan.     * Pertsona zaharretan eta oso lodiak dauden pertsonetan, zenbaitetan zaila       izaten baita pultsu erradiala haztatzea. Pultsu_zentrala_neurtzeko_eman_beharreko_pausoak:     * Erizainak eskuak garbitu.     * Pertsonari garbi azaldu egin behar zaiona.     * Pertsonaren egoeraren arabera gorputz jarrera egokia aukeratu: eserita       edo ahoz gora etzanda.     * Fonendoskopioaren diafragma epeldu esku-azpiarekin 10 segundotan;       pertsona baten bularrean fonendoskopioa hotza jartzen badugu, pertsona       horretan hotzikara eta pultsua azkartzea eragin baitezakegu.     * Pertsonaren toraxaren ezkerreko aldea agerian egon behar du (intimitatea       zaindu). Fonendoskopioaren aurikularrak belarrian aurrerantz sartu       (entzun bidearen norabidean) eta fonendoskopioaren diafragma bihotzaren       muturraren gainean jartzen da; toraxaren ezkerreko aldean, klabikularen       erdi pareko marran 5.saihetsezur-tartean.     * Bihotz-taupaden soinuak entzungo ditugu:"glub-dub" antzekoak. Soinu       horiek balbulak ixten direnean entzuten dira; “glub” soinua, odola       aurikuletatik bentrikuluetara pasa ondoren, aurikula eta bentrikuluen       artean dauden balbulak ixten direnean sortzen da; eta, “dub” soinua       berriz, bentrikuluak hustu ondoren (odola arterietara pasatzen da),       balbulak ixten direnean.     * Bihotz-taupaden maiztasuna zenbatu; "glub-dub" bakoitza taupada bat       izango da. Pultsua erregularra bada, 30 segundotan zenbatu eta 2z       biderkatu.     * Pultsua irregularra bada, pultsua 60 segundotan neurtu behar da bihotz-       maiztasuna eta erritmoa baloratu ahal izateko.     * Fonendoskopioaren aurikularrak eta diafragma garbitu eta desinfektatu.     * Erizainak eskuak garbitu.     * Bihotz-maiztasuna eta pultsuaren xehetasunak idatzi dagokion orrian.  1.3.5. PROZEDURAN GERTA DAITEZKEEN KONPLIKAZIOAK Pultsua neurtzeagatik konplikazioak sortzea oso arraroa da. Asepsia neurriak ondo hartu ezean (eskuak garbitzea, fonendoskopioa desinfektatzea…), mikroorganismoak barreiatu daitezke.  1.3.6. KONTUAN IZATEKOAK     * Eskuak garbitu, prozedura egin aurretik eta ondoren.     * Pultsua baloratzean, ez da bihotz-maiztasuna zenbatzen soilik; arteriaren       paretaren elastikotasuna eta pultsuaren erritmoa eta indarra ere aztertu       behar dira. Horretarako, hiru hatz erabili ditzakegu, baina hatz lodia ez       (gure pultsua hartu baitezakegu, eta pertsonarenarekin nahastu).     * Pultsuaren balorazioa zehatzagoa izango da 60 segundotan aztertzen bada,       30 segundotan baino. Pultsua irregularra bada, 60 segundotan baloratu       behar da.     * Arteria periferikoetako pultsuak hobeto baloratzekoDopplerultrasoinuzko       zunda erabiltzen da. Aparatu hau bateriarekin funtzionatzen du eta       tamaina txikikoa da (poltsikoan sartzeko modukoa). Gorputz-adarretara       iristen den odol fluxuaren balioztapen zehatza       egitekoDopplerultrasoinuzko zunda oso baliagarria da (Karen L Rice,       1999).  1.4._TENTSIO_ARTERIALA  1.4.1. KONTZEPTUA Arterietatik pasatzerakoan odolak duen presioaren neurria tentsio arteriala da. Tentsio arterialeaneragina handia izango dute:gastu-kardiakoak(bihotzak minutu batetan ponpatzen duen odol kopurua), etaodol hodi periferikoen erresistentziak. Tentsio arteriala neurtzen dugunean, bi balore hartzen ditugu:TENTSIO SISTOLIKOAetaTENTSIO DIASTOLIKOA;tentsio sistolikoa, bentrikuluen uzkurketak (sistolea) odolean eragindako presioa izango da; eta tentsio diastolikoa, berriz, bentrikuluak lasai (diastolea) daudenean odolak arterian duen presioa. Tentsio arteriala bi eratara neurtu daiteke: larruazalean jartzen den esfignomanometroarekin edo arterian barruan kokatzen den kateter batekin monitorizatuta. Azkeneko aukera hori traumatikoa denez, ia beti esfignomanometroa erabiltzen da. Esfignomanometroaren beso-zorroaren presioarekin odol zirkulazioa eteten dugu, eta ondoren, presioa gutxitzen dugunean, odol zirkulazioa berriro pasatzen da; orduan entzuten dugu tentsio arteriala. Beso-zorroaren presioa gutxitzen goazen heinean, odola arterietatik pasatzen hasten da, eta lehenengo taupada entzuten dugu (tentsio sistolikoa). Beso-zorroaren presioa gehiago gutxituz, momentu batetik aurrera odola arteriatik libre pasatzen da; eta une horretan, azkeneko taupada entzuten dugu (tentsio diastolikoa). Tentsio arteriala merkurio milimetrotan (mmHg) neurtzen da. Tentsio arterialaren (T/A) parametro normalak, sexua eta adinaren arabera aldatu egiten dira. Pertsona helduek, T/A sistolikoa 140 mmHg gainetik dutenean, edota T/A diastolikoa 90 mmHg gainetik dutenean,HIPERTENTSIOAdutela esaten da; eta, T/A sistolikoa 100 mmHg azpitik dutenean, berriz,HIPOTENTSIOAdutela esaten da. Umeetan, T/A sistolikoaren balore normala jakiteko formula hau erabili daiteke: T/A sistolikoa normala = 80 + (2 X umearen urteak)  1.4.1.1. Tentsio arterialean eragina duten faktoreak     * Odol-bolumenakgastu-kardiakoarekin erlazio zuzena du. Beraz, odol-       bolumena gehitzeak edo gutxitzeak eragina izango du tentsio arterialean.       Adibidez: hemorragietan T/A jaitsi egiten da; eta odol transfusio bat,       denbora laburrean jarriz gero, T/A igo egiten da.     * Arteria-pareten_elastikotasuna:arteriak ondo daudenean, sistole unean       lasaitu egiten dira eta diastolean berriz uzkurtu. Arterien paretetako       muskulu-ehun malgua zuntzezko ehunagatik ordezkatua izaten denean,       arteriek elastikotasuna galtzen dute, eta odolak topatuko duen       erresistentzi periferikoa handiagoa izango da. Arterien paretaren       aldakuntza horri,arteriosklerosiadeitzen zaio eta T/A igotzea eragiten       du.     * Odolaren_biskositatea:tentsio arteriala altuagoa izaten da odolaren       biskositatea altua denean. Adibidez: plasma kopuru berdinean hematiak       asko gehitzen direnean, T/A igo egiten da.     * Arteria-hodien_diametroa: zenbat eta estuagoa izan arteria, orduan eta       erresistentzia handiagoa odolari. Hori dela eta, baso-uzkurdurak tentsioa       igotzen du; eta, baso-zabalkuntzak, berriz, jaitsi.     * Adina:zahartzen goazen heinean arteriek elastikotasuna galtzen dute;       horregatik, zahartzaroan, gehienetan, tentsio arteriala altuagoa izaten       da.     * Ariketarekingastu-kardiakoa handitu egiten da, eta tentsio arteriala igo.       Hori dela eta, tentsio arterialaren neurketa egonekoa eta zehatza izatea       nahi bada, ariketa fisikoa egin ondoren, pertsona 20-30 minututan       deskantsuan egotea beharrezkoa izango da.     * Estresarekinnerbio-sistema sinpatikoa kitzikatzen da; eta ondorioz, gastu       kardiakoa igo egiten da eta arteriolen baso-uzkurdura gertatzen da. Guzti       horren ondorioz, T/A igo egiten da.     * Sexua:gehienetan, emakumezkoen T/A, gizonezkoena baino baxuagoa izaten       da, menopausiara iritsi arte.     * Egunean_zehar_aldaketakematen dira tentsio arterialean. Tentsio       arterialaren neurri baxuenak loaldian izaten dira; goizaldeko ordu-biak       eta hirurak artean.     * Elikadura:gatzak likidoak atxikitzen ditu eta horren ondorioz, T/A igo       daiteke.     * Gaixotasunak: gastu-kardiakoan, odolaren biskositatean edo arterien       paretan eragina duten gaixotasunek tentsio arterialean aldakuntza sortu       dezakete.  1.4.2. HELBURUAK     * Arterietan odolak daraman presioa neurtzea eta baloratzea.     * Aldakuntza hemodinamikoak antzematea.     * Gaixotasunek eta sendagaiek tentsioa arterialean eragin ditzaketen       aldaketak antzematea eta baloratzea.     * Pertsona batek jarduera bat egiteko duen gaitasuna baloratzea.       Jardueraren aurretik, jardueran eta jardueraren ondoren, tentsio       arteriala baloratuz gero, jarduera hori toleratzen duen ala ez jakin       dezakegu.  1.4.3. MATERIALA(ikus 1.3 irudia) Tentsio arteriala neurtzeko aparatu elektroniko batzuk egon arren; ospitaletan, gehienetan, tentsio arteriala esfignomanometroarekin eta fonendoskopioarekin neurtzen da.     * Esfignomanometroa:gehienetan merkuriozkoak edo aneroideak (likidorik ez       dutenak) erabiltzen dira. Esfignomanometroak, gomazko beso-zorroa,       manometroa, gomazko tutuak eta puxika bat ditu. Beso-zorroaren barruan       gomazko poltsa bat dago, airearekin puzten dena. Poltsa horretatik       gomazko tutuak ateratzen dira, gomazko puxikari eta manometroari lotuta       egongo direnak. Neurri ezberdinetako beso-zorroak daude, eta pertsonaren       besoaren luzera eta lodieraren arabera bat edo beste aukeratu beharko da.       Beso-zorroa zabalegia bada, neurtutako tentsioa arteriala, egiazko       tentsioa baino baxuagoa izan daiteke; eta, beso-zorroa estuegia bada,       berriz, altuagoa.     * Fonendoskopioa,tentsio arterialaren bi parametroak (sistolikoa eta       diastolikoa) entzuteko beharrezkoa da.  1.4.4. TEKNIKA Tentsio_arteriala_(T/A)_neurtzeko_eman_beharreko_pausoak:     * Erizainak eskuak garbitu.     * Pertsonari garbi azaldu egin behar zaiona.     * Inguruaren prestaketa: T/A ondo entzuteko soinuak ekidin, isiltasuna       komeni da.     * Erizainaren gorputz-jarrera: ahal bada, eserita eta eroso (bizkarreko       arazoak ekiditeko). Tentsioaren neurria emango digun manometroa, begi       parean jarri (neurketa zehatza egiteko).     * Pertsonaren gorputz-jarrera: eserita edo ahoz gora etzanda, egoeraren       arabera. Pertsona batzuetan, T/A asko aldatzen da, gorputz-jarreraren       arabera; kasu horietan, gorputz-jarrera ezberdinetan neurtu beharko diegu       T/A (etzanda, eserita eta zutik).     * Besoa aukeratzea: pertsona bati T/A lehenengo aldiz neurtu behar badiogu,       bi besoetan neurtu beharko diogu, eta T/A altuena duen besoa (kontrol-       besoa) aukeratuko dugu aurrerantzean neurketak egiteko. Bi besoetan       egindako neurketen artean diferentzia egotea normala izaten da; baina,       diferentzia hori 10 mmHg baino handiagoa bada, T/A berriro neurtu beharko       dugu, eta berdin jarraitzen badu, zergatia bilatu beharko da.     * Esfignomanometroaren beso-zorroa (erabat hustuta dagoela) besoan jarri       (arropa igota; arropa gainean, ez), ukalondo txokotik 2/3 hatz gorago.       Besoko arropa igotzerakoan arropak besoa estutzen badio; arropa igo       beharrean, kendu egin beharko da. Beso-zorroa, besoan jartzerakoan, ez da       gehiegi estutu behar, eta ez da lasaiegi utzi behar. Pertsonaren besoa       erdi flexionatua egon behar du, eta esku-azpia gorantz, bihotzaren       parean. Besoa, bihotza baino gorago badago, tentsioaren neurria baxuegia       agertu daiteke; eta, besoa bihotza baino beherago badago, berriz, neurria       altuegia izan daiteke.     * Tentsio arteriala sistolikoa haztapenaz neurtu daiteke (fonendoskopio       gabe): hatz-mamiekin arteria erradiala haztatzen dugun bitartean, beso-       zorroa puzten dugu (balbula itxita). Beso-zorroaren presioak arteriako       odol-fluxua ixten duenean, pultsua ez dugu sentituko; hori izango da       tentsio arteriala sistolikoaren neurria.     * Tentsio arteriala sistolikoa eta diastolikoa neurtzeko, esfignomanometroa       eta fonendoskopioa behar ditugu. Beso-zorroa jarri ondoren, arteria       humerala haztatu behar da, eta bertan fonendoskopioaren diafragma jarri       behar da; aurretik fonendoskopioaren aurikularrak belarritan sartu behar       dira (entzun bidearen norabidean) eta fonendoskopioa soinuarentzat       irekita dagoela ziurtatu behar da. Fonendoskopioaren diafragma bi       hatzekin ondo heldu behar da (mugitzen bada, nahasgarriak izan daitezken       soinuak entzun baititzakegu).     * Beso zorroa puztu balbula itxita, haztapenak hartutako tentsio sistolikoa       baino 30 mmHg gehiago; adibidez, pultsua 120 mmHg parean desagertu bada,       150 mmHg arte puztu beharko da. Tentsio sistolikoa haztapenaz ez badugu       neurtu, beso-zorroa 200 mmHg-arte puztuko dugu.     * Ondoren, balbula pixka bat ireki, eta pixkanaka beso-zorroa hustu (2-       3 mmHg segundoko). Beso-zorroaren presioa gutxitzen goazen heinean, erne       egon behar dugu, taupaden soinuak entzuteko (Korotkoff-en soinuak):       entzuten dugun lehenengo taupada tentsio sistolikoaren neurria izango da;       eta azkenekoa, berriz, tentsio diastolikoarena. Odolak beso-zorroaren       presioa gainditzen duenean, lehen taupada entzuten dugu (tentsio       sistolikoa). Odola askatasun osoarekin mugitzen denean, azken taupada       entzuten dugu (tentsio diastolikoa).(Ikus 1.4 irudia).     * Azkeneko taupada entzun ondoren, beso zorroa erabat hustu, abiadura       azkarrean.     * Pertsona bati tentsioa arteriala bi aldiz neurtu behar badiogu; lehenengo       neurketaren ondoren, beso-zorroa erabat hustu beharko da (besotik kendu       gabe), eta gero, 2 minutu itxaron ondoren (benetan pilatu den odola       mugitzeko), beso-zorroa berriro puztuko da, bigarren neurketa egiteko.     * Fonendoskopioaren aurikularrak eta diafragma garbitu eta desinfektatu.     * Erizainak eskuak garbitu.     * Tentsio arterialaren balorea idatzi dagokion orrian.  1.4.5. TENTSIO ARTERIALAREN MONITORIZAZIO ANBULATORIOA Tentsioa arterialaren monitorizazioak pertsonaren benetako tentsioa jakitea errazten du; 24 ordutan zehar pertsonaren tentsioa maiz neurtzen baitu. Tentsio arteriala monitorizatzeko sistemak, beso-zorro bat du, erregistro unitate bat eta datuak gordetzeko beste unitate bat. Beso-zorroa, 24 ordutan besoan jarrita edukitzen da, eta egunean zehar, noiz puztu behar den programatzen da; adibidez, egunez 2 aldiz orduko eta gauez behin orduko. Informazio guztia memorian gordetzen da, eta gero, prozesadore batera deskargatzen da. Tentsio arteriala kontrolatzeko sistema hau oso baliagarria da“bata zuriaren hipertentsioa”duten pertsonen benetako tentsioa jakiteko; pertsona horiek erizaintza-kontsultan tentsioa altua izaten dute, baina eremu sanitariotik aldentzen direnean, tentsio arterialaren neurriak normalak izaten dituzte (Macías Rodriguez AC, Feria Lorenzo DJ, Carrasco Acosta MC, Arenas Fernández J, Barquero González A, Márquez Garrido M eta León López R, 2001).  1.4.6. PROZEDURAN GERTA DAITEZKEEN KONPLIKAZIOAK     * Benetako kongestioa, parestesiak edo inurridura sentipena, beso-zorroa       jarritako gorputz-adarrean (beso zorroa luzaroan puztuta       mantentzeagatik).     * Mikroorganismoak barreiatu ditzakegu, asepsia neurriak ez baditugu       hartzen (eskuak ez garbitzeagatik; esfignomanometroa eta fonendoskopioa       ez desinfektatzeagatik).  1.4.7. KONTUAN IZATEKOAK     * Eskuak garbitu, prozedura egin aurretik eta ondoren.     * Tentsio arteriala neurtu behar diogun pertsonak kafeina hartu edo erre       badu, 30 minutu itxarotea komeni da.     * Pertsona baten tentsio arteriala baloratzeko, adin horretan izaten den       tentsioa arterialaren neurri normalak ezagutu behar ditugu; eta baita       ere, pertsona horrek aurretik zituen tentsioaren neurriak.     * Tentsio arterialaren neurketan akatsak ekiditeko: materiala       (esfignomanometroa eta fonendoskopioa) egoera onean egon behar du;       egoneko tentsioa jakin nahi bada, pertsonak ordu erdi bat aurretik       ariketarik egin gabe egon behar du, eta, alkohola, kafeina eta tabakoa       hartu gabe; gelak tenperatura egokia izan behar du; pertsona gorputz-       jarrera egokian egon behar du; pertsonak besoa bihotzaren parean eduki       behar du; teknika ongi egin behar da eta zehaztasuna bilatu behar da       (Schmidt Rio-Valle, Parrilla Jimena AM eta Muñoz Moreno J, 1997).     * Esfignomanometroa gaizki badago (airea galtzen du, orratza 0-an ez dago,       erraz askatzen zaio eransgarria, beso-zorroa estuegia da…), T/A ezingo       dugu ondo neurtu. Aparatuak errebisatu egin behar dira, eta ongi ez       daudenak, konpontzera bidali.     * Tentsio arterialaren neurria zehaztasunez idatzi; adibidez, 112/64       idatzi; eta ez, 11,5/6,5.     * Tentsio arteriala neurtzeko garaian, presaka ez da ibili behar. Neurketan       zalantza sortzen bazaigu, neurketa berriro egin beharko dugu.       Horretarako, beso-zorroa erabat hustu beharko dugu, eta berriro beso-       zorroa puztu aurretik, 2 minutu itxaron beharko ditugu.     * Edozein arrazoiengatik pertsona bati ezin bazaio beso-zorroa besoan jarri       (oso lodia delako, erredurak dituelako…), tentsio arteriala besaurrean       edo beheko gorputz-adarrean neurtu dezakegu. Besaurrean neurtzerakoan;       beso-zorroa ukalondo azpitik, 13 cm-tara jarri beharko dugu, eta       fonendoskopioa arteria erradialaren gainean. Beso-zorroa izterrean       jartzen badugu; fonendoskopioa arteria popliteoan jarriko dugu. Beso-       zorroa zangarrean (maleolo gainean) jartzen badugu; fonendoskopioa       arteria pedioan edo atzeko tibialean jarri dezakegu.     * Zenbaitetan, T/A entzuterakoan, taupadei ez dagozkien soinuak entzuten       ditugu, eta zalantzak sortzen zaizkigu. Soinu nahasgarri horiek       saihesteko, fonendoskopioaren diafragma hatzekin ondo eustea komeni da,       eta fonendoskopioak esfignomanometroa ez ukitzea.     * Tentsio arteriala neurtzerakoankontrol-besoa(T/A altuena duen besoa) zein       den zehaztea garrantzitsua da. Beraz, lehenengo neurketan, T/A bi       besoetan hartu beharko da.     * Tentsio arteriala aldakorra da pertsona batetik bestera, eta pertsona       berdinean ere, egoeraren arabera. Tentsioa arteriala, pertsona berdinean       bi aldiz neurtuz gero, 5 minututako denbora-tartearekin, bigarren       neurketako baloreak baxuagoak izaten dira(Claveria Señis M, 2000). Beraz,       pertsonaren benetako tentsioa arteriala jakiteko, tentsioa behin baino       gehiagotan neurtzea beharrezkoa izango da.     * Tentsioa arteriala maiz neurtu behar bada beso berdinean, beso horretako       larruazala behatu eta neurketa batetik bestera beso-zorroa jarrita ez       utzi.     * Tentsioa arteriala ez da neurtu behar kateterra edo fistula arterio-       benosoa duen gorputz-adarrean; ez eta ere, traumatismoa jasan duen       gorputz-adarrean.     * Pertsona batek besapean edo ugatz-gunean kirurgia jasan badu, beste       aldeko besoan neurtuko zaio tentsio arteriala.     * Pertsona bati tentsio arteriala ezarrera ezberdinetan (eserita, etzanda       eta zutik) neurtu behar bazaio; ezarrera batean neurtzen denetik beste       ezarrerako neurketa arte gutxienez 3 minutu itxaron beharko dira.   1.5._ARNASKETA  1.5.1. KONTZEPTUA Arnasa hartzeari eta botatzeari arnasketa deitzen diogu. Prozesu horretan gorputzak oxigenoa hartzen du eta karbono dioxidoa kanporatzen du. Arnasketan bi fase daude:ARNASGORA(biriketan airea sartzen da) etaARNASBEHERA (biriketatik airea kanporatzen da). Biarnasketa_motabereiztu ditzakegu:TORAZIKOA(saihetsekoa edo kostala) etaDIAFRAGMATIKOA(abdominala). Arnasketa torazikoa denean; arnasketan, saihets- tarteko kanpoko muskuluak eta beste muskulu osagarri batzuk parte hartzen dute (esternokleidomastoideoak). Arnasketa torazikoan, toraxa gora eta behera mugitzen da. Arnasketa diafragmatikoan abdomena mugitzen da, diafragma uzkurtu eta lasaitzen denean. Arnasketa normalariEUPNEAdeitzen zaio: erritmikoa izaten da, soinurik gabekoa, eta arnasketan pertsonak ez du esfortzurik egiten. Arnasgora normalak, 1-1,5 segundo irauten du; eta, arnasbehera normalak, berriz, 2-3 segundo. Pertsona batek arnasteko zailtasuna duenean,DISNEAduela esaten da.  1.5.1.1. Arnasketan eragina duten faktoreak     * Arteriako_odolean_oxigenoaren_(O2)_edota_karbono_dioxidoaren_(CO2)       kontzentrazioan_aldaketakdaudenean, arnasa kontrolatzen duten zentroek,       arnasketan aldaketak eragiten dituzte.     * Ariketakmetabolismoa handitu egiten du eta arnasketan ere eragina du;       arnas maiztasuna eta sakonera handitzen ditu.     * Altuera_handietanoxigeno kontzentrazioa baxuagoa denez, pertsonaren arnas       maiztasuna handitu egiten da.     * Zenbaitsendagaiekarnasketan eragina dute (narkotikoak eta analgesikoak       arnas maiztasuna jaisten dute).     * Osasun-asaldurakarnasketan eragina dute; adibidez, arnas funtzioa       erasaten duten gaixotasunek, ehunetara oxigeno gutxiegi iristea eragiten       dutenak, sukarrak, minak…  1.5.2. HELBURUAK     * Pertsona batek egonean duen arnasketa baloratzea.     * Pertsona batek jarduera bat egiteko duen gaitasuna baloratzea.       Jardueraren aurretik, jardueran eta jardueraren ondoren arnasketa       baloratuz gero, jarduera hori toleratzen duen ala ez jakin dezakegu.     * Arnas maiztasuna neurtzeaz gain, arnasketaren sakonera, erritmoa eta       nolakotasuna baloratzea.  1.5.2.1. Arnas maiztasuna,minutu batean egiten diren arnasketa kopurua da. Pertsona helduen arnas maiztasuna, gehienetan, 15-20 arnasketa minutuko izaten da. Arnas maiztasun altuegiariTAKIPNEAdeitzen zaio; eta, arnas maiztasun baxuegiari, berriz,BRADIPNEA.APNEA,arnasketa eza izango da.  1.5.2.2. Arnasketaren sakontasuna,bularreko mugimendua behatuz antzemango dugu. Arnasketa,normala, azalekoa edo sakonaizan daiteke. Arnasketa sakonean, aire bolumen handia inhalatu eta kanporatzen da, eta bi birikak asko betetzen dira; azaleko arnasketan, berriz, aire bolumen txikiaren elkar trukaketa egiten da, eta, birikak gutxi puzten dira. Biriketara sartzen den eta bertatik irteten den aire kopurua adierazteko,AIREZTAPENAhitza erabiltzen dugu. Pertsona batek arnasketa sakonak egiten dituenean eta maiztasuna handiarekin,HIPERAIREZTAPENAduela esaten dugu. Arnasketa oso azalekoa bada,HIPOAIREZTAPENAduela esaten dugu.  1.5.2.3. Arnasketaren erritmoa.Pertsona helduen arnasketa, gehienetan, erregularra izaten da; hau da, arnasgora eta arnasbeheren arteko tarteak erregularrak izaten dira. Bularreko haurren arnasketa, pertsona helduena baino irregularragoa izaten da. Beraz, arnasketaren erritmoa,erregularra edo irregularraizan daiteke. Zenbait gaixotasunek (garuneko asaldurak…) arnas erritmoan eragina dute;Cheyne- Stokesizeneko arnasketa, irregularra izaten da, arnasketa sakonak eta azalekoak nahasten dira eta apnea tarteak ere agertzen dira.  1.5.2.4. Arnasketaren nolakotasuna.Arnasketa baloratzerakoan, arnas maiztasuna, sakontasuna eta erritmoa aztertu behar direla esan dugu; baina, horretaz gain, arnasketarekin soinurik sortzen den behatu behar da; eta arnasteko, pertsonak esfortzurik egin behar duen ere aztertu behar da. Arnasketa normala,isilaizaten da; baina, zenbait asalduretan, normalak ez dirensoinuakentzun ditzakegu (estertoreak, sibilantziak…). Arnasketa normala denean, pertsonak ez du esfortzurik egiten arnasteko; baina, zenbait asalduretan, pertsonak esfortzua egin behar izaten du arnasteko; arnasketa zaildua agertzen den egoera horri,DISNEAderitzo. Pertsona batekdisneaduenean aire falta sentitzen du; gaizki sentitzen da. Pertsona batek arnasa hartzeko eserita edo zutik (etzanda, ez) egon behar duela adierazten duenean,ORTOPNEAduela esaten da.  1.5.3. MATERIALA     * Segundodun ordularia.  1.5.4. TEKNIKA Arnasketa_baloratzeko_eman_beharreko_pausoak:     * Erizainak eskuak garbitu.     * Egoneko arnasketa baloratu nahi badugu, eta pertsonak ariketa egin badu,       minutu batzuk itxaron arnasketa lasaitu arte. Pertsonaren gorputz-       jarrera: eserita edo etzanda (fowler baxuan).     * Arnasketa, behaketa eginez edo haztapenaz baloratu daiteke. Pertsona       konturatzen bada arnasketa baloratu behar diogula, nahi gabe, arnasketa       aldatu dezake. Hori ekiditeko, arnasketaren behaketa, pultsua neurtu       ondoren egin dezakegu, hatzak arteriaren gainetik kendu gabe (pultsua       neurtzen egongo bagina bezala). Arnasketa haztapenaz baloratzeko;       pertsonaren besoa bere toraxaren gainean jarri, eta gure hatzekin pultsu       erradiala hartu ondoren, bera konturatu gabe, arnasketa baloratu; edo,       bestela, gure eskua pertsonaren toraxaren gainean jarri eta arnasketa       baloratu.     * Arnas maiztasuna 30 segundotan zenbatu eta arnasketa irregularra bada, 60       segundotan. Arnasgora bat eta segidako arnasbehera, arnasketa bat bezala       kontatzen da.     * Arnasketaren sakontasuna, erritmoa eta nolakotasuna baloratu.     * Erizainak eskuak garbitu.     * Arnas maiztasuna eta arnasketaren xehetasunak idatzi dagokion orrian.  1.5.5. PROZEDURAN GERTA DAITEZKEEN KONPLIKAZIOAK Arnasketa baloratzeak ez du zertan inolako konplikaziorik sortu behar. Asepsia neurriak ondo hartu ezean (eskuak garbitzea), mikroorganismoak barreiatu daitezke.  1.5.6. KONTUAN IZATEKOAK     * Gorputzaren ezarrerak eragina du arnasketan eta aireztapenean; gorputz-       jarrera desegokiak toraxa zabaltzea eragozten du eta aireztapena       gutxitzen duenez, arnas maiztasuna igo egingo da.     * Arnasketaren neurketa eta behaketa pertsona konturatu gabe egin behar da;       bestela, nahi gabe, pertsonak arnasketa aldatu dezake.     * Arnasketa baloratzea ez da bakarrik arnas maiztasuna zenbatzea,       arnasketaren sakontasuna, erritmoa eta nolakotasuna ere aztertu behar       dira.     * Pertsona baten aireztapena osotasunean balioztatzeko arnasketa behaketaz       eta haztapenaz balioesteaz gain, biriken auskultazioa ere egin beharko       da.     * Pertsonaren gorputz-jarrera   1.6._BIZI-KONSTANTEEN_GRAFIKO-ORRIA Bizi-konstanteen neurriak grafiko batean idazten dira. Grafiko horrek informazio gehiago ere jasotzen du: pisua, dieta, likidoen balantzea, etab. Ospitaleratuta dauden pertsona guztien historia klinikoan grafiko orria egoten da; eta, bertan, bizi-konstanteak eta beste datuak agertzen dira (ikusi 1.5 irudia):      * Grafikoaren goiko aldean,pertsonaren_identifikazioa_eta_kokapenaagertzen       da. Pertsonaren izena, abizenak, adina, historia zenbakia, zerbitzua,       unitatea eta ohea agertu behar dute. Gure inguruko ospitaleak       informatizatuta daudenez, pertsonaren historiaren karpetan,       ospitaleratzen den une beretik, identifikazio eranskailuak egoten dira.       Eranskailu horiek, identifikazioari eta kokapenari dagozkien datu guztiak       dituzte. Beraz, grafiko orriaren goiko aldean eranskailu horietako bat       jartzea nahikoa izaten da.      * Egunaere idatzi behar da. Lehenengo laukian: urtea, hilabetea eta eguna.       Eskuineko laukietan, urtea eta hilabetea berdina bada, nahikoa da eguna       bakarrik idaztea.      * Egonaldi-eguna.Lehenengo laukian "1" zenbakia jarri behar da eta       eskuineko laukietan 2,3,4… Azkeneko laukian "7" idatziko da (grafiko orri       bakoitza astebeterako baita). Bigarren grafiko-orriko lehenengo laukian       "8" idatziko da, eta eskuinera 9, 10... Horrela, lauki horietan       begiratuta, erraz jakin daiteke pertsonak zenbat egun daraman ospitalean.      * Ebakuntza_ondorengo_egunak.Ebakuntza izandako egunean "X" bat idazten da       (dagokion txandaren gainean). Eskuineko laukietan zenbakiak jarri behar       dira (1, 2, 3 …); horrela, ebakuntza ondorengo zenbatgarren eguna den       begirada batez jakin daiteke.      * Bizi-konstanteen_grafikoa.Bizi-konstanteen neurriak dagokion eguna eta       txandaren zutabean idatziko dira, bizi-konstante bakoitzari dagokion       ikurra erabiliz (ikurrak grafikoan agertzen dira). Egun bakoitzak 3       zutabe ditu, eta zutabe bakoitza txanda bati dagokio (goiza, arratsaldea       eta gaua). Bizi-konstanteen baloreak zehaztasunez idatzi behar. Idatzi       daitezken gehienezko eta gutxienezko baloreak hauek dira:     * Tenperaturaren_neurriak,gehienez 41ºC; eta gutxienez, 35ºC.     * Bihotz_maiztasunaren_neurriak, gehienez 160 taupada minutuko;       etagutxienez, 40 taupada minutuko.     * Arnas_maiztasunaren_neurriak,gehienez 50 arnasketa minutuko; eta       gutxienez, 0 arnasketa minutuko.     * Tentsio_Arteriala_(T/A)_edo_Presio_Arteriala_(P/A).Gehienez idatzi       daiteken neurria 300 mmHg da; eta gutxieneko balorea, berriz, 0 mmHg.       Tentsio sistolikoa adierazteko marra horizontal txiki bat egiten da, eta       tentsio diastolikoarentzat, beste marra horizontal txiki bat. Bi marra       horizontalak, marra bertikal batez elkartu behar dira. Tenperaturaren, bihotz-maiztasunaren eta arnas maiztasunaren neurriak idazten direnean, neurri bakoitza, marra batez, aurreko eguneko neurriari elkartu behar zaio; horrela, bizi-zeinu bakoitzaren gorabeherak begirada batez antzeman daitezke. ** Bizi-konstanteak maiz neurtu behar badira (adibidez, pertsonaren osasun- egoera okertu delako), neurketa guztiak ezingo dira grafikoan idatzi. Kasu horretan, bizi-konstanteen neurriak eta pertsonaren osasun-egoerari buruzko xehetasunak, pertsonaren eboluzioa adierazteko erizainek erabiltzen duten orrian idatziko dira. **      * Hesteetako_kanporatzea. Sabelustutzeari bururzko informazioa egunero       idatzi behar da: gorozkiak egin dituen, edo ez, eta zenbat aldiz. Beste       oharrak eta behaketak (itxura, kolorea, sendotasuna...) eboluzio orrian       idatziko dira.      * Pisua. Ebakuntza kirurgikoaren aurretik pertsona pisatu behar da. Zenbait       pertsona maiz pisatu behar izaten da (adibidez, giltzurrunetako asaldurak       dituztenak).      * Dieta.Dieta mota, egunero, dietaren laukian idatzi behar da.      * Beste_neurketak.Hizkirik gabe agertzen den ilaran, bestelako neurketak       idatzi daitezke; adibidez, Presio Benoso Zentralaren neurriak.      * Balantze_hidrikoa.Likidoen balantzea egiteko gorputzean sartzen dena eta       gorputzak kanporatzen duena kontutan izan beharko da.           o Gorputzean likidoak era ezberdinetansartudaitezke.Sarrerenbarne             kontutan hartzen dira:irenstea edo ingestioa(ahotik irentsitakoa)             etaFluidoterapia edo sueroterapi (benatik sartutako likidoak).             Sarrerak idazterakoan, 24 ordutan sartutako bolumena (zentimetro             kubikotan) kontutan izan behar da.           o Irteeren_atalean,gorputzak kanporatutako bolumena idatzi behar             da.Irteeretankontutan izaten dira:Diuresia(24 ordutan kanporatutako             gernua),goitikak, aspirazioak, drainaduraezberdinaketagalera             sumagaitzak(izertza…). Irteerak ere, zentimetro kubikotan neurtzen             dira, eta 24 ordutan kanporatutakoak izan behar dira kontutan.           o Osoa_edo_guztia_atala.Sarreren bolumenari irteeren bolumena kendu             behar zaio egunero. Horrela, egun horretan, balantze positiboa             (kanporatu dena baino gehiago sartu da) atera daiteke, edo             negatiboa (sartu dena baino gehiago kanporatu da).                 Osoa = sarrerak(irenstea+sueroterapia)-irteerak            (diuresia+goitikak+aspirazioak+drainadurak+beste galerak) Egun bakoitzean ateratzen den balantzea (+200, -150 …), aurreko eguneko balantzearimetatubehar zaio, eta dagokion laukian idatzi. Horrela, gorputzean, egun ezberdinetan, gehitzen den edo gutxitzen den likido kopurua jakin daiteke. Sarrera eta irteera ataletan zenbait substantzien bolumena agertzen da, substantzia horien xehetasunak (kolorea, usaina…) eboluzio orrian idatziko dira.      * Gluzemia, glukosuria, zetonuria. Orriaren beheko aldean, proba horien       emaitzak idazteko laukiak agertzen dira.      * Grafikoaren zenbatzea. Orriaren beheko aldean (eskuinaldean), laukitxo       bat ager daiteke, zenbatgarren grafiko orria den idazteko. 
