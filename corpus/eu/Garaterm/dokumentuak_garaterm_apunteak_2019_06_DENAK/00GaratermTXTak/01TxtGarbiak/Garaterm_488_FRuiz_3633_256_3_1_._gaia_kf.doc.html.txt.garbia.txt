          ****** MUGIMENDUAREN KONTROL NEURALA ******   Uzkurketaren nerbio kontrola oso gertaera konplexua da muskulua zuzenean kontrolatzen duten motoneuronek ez ezik, bizkar muinak eta garuneko hainbat zatiek (kortex motoreak, zerebeloak, oinarriaren gongoilak e.a) ere parte hartzen dutelako. Gainera egitura hauek zentzuetako informazioa jasotzen dute, hauen partaidetza erre garrantzitsua izanik. Nerbio-kontrolak izan dezakeen konplexutasuna azaltzeko esperimentu klasiko bat aipatuko dugu. Irakasle bati indar maximoa klasearen aurretik eta ondoren neurtu zitzaion eta ikusi zen ondoren %45 indar handiagoa zuela.  Gaiaren konplexutasuna eta maila guztien arteko elkarrekintza ahaztu gabe, guk kontrola hiru maila desberdinetan sailkatuko dugu: motoneurona eta unitate motorra, bizkar muina eta erreflexuak eta garuna.  1. MOTONEURONA: -Motoneuronak muskulu uzkurketa kontrolatzen duten neuronak dira. Motoneurona eta berak kontrolatzen dituen muskulu zuntz taldeari unitate motorra deitzen zaio. Unitate honetako zuntzak denak batera uzkurtzen dira eta mota berekoak dira (azkarrak, motelak). Unitate motorraren baitan gertatzen den kontrola zenbait faktoreen arabera dago.  A) Unitatearen tamaina. Zenbat eta unitate batek zuntz muskular gehiago kontrolatu, berak sortzen duen uzkurketa indartsuagoa da. Aldiz muskulu bat kontrolatzen zuntz muskular gehiago badaude, muskuluak egin ditzakeen mugimenduak finagoak izango dira. Adibidez begien mugimendua kontrolatzen duten muskuluetan motoneurona batek 15 zuntz muskular inguru kontrolatzen ditu, aldiz, soleoan 2000. Baitere, muskulua hipertrofiatzean unitate motoreak handiagoak egingo dira, honek nerbio bultzada berarekin egin daitekeen indarra handituko du.  B) Batuketa espaziala. Muskulu batera doazen neurona guztiek ez dute kitzikapen-atalase bera. Hau da, NSZ-tik datorren kinadaren intentsitatearen arabera, motoneurona kopuru aldagarria kitzikatuko da eta kinada handiagoa denean uzkurketa sendoagoa izango da, unitate motor gehiagok bere atalasea gainditzen dutelako. Teoria klasikoaren arabera zuntzak orden zehatz batean aktibatzen dira, lehenengo motelak eta ondoren azkarrak eta indar maximoan zuntz azkarrak eta motelak aktibatuak egongo lirateke. Hau guztiz egia ez dela dirudi, intentsitate handietan, muskulu moteletako zenbait motoneuronen inhibizioa baitago. Muskulazio programa batean ematen den hobekuntzaren zati bat, motoneurona gehiago aktiba daitezkeelako gertatzen da (nerbio hobekuntza), lehen aipatu dugun zuntz motelen inhibizioa murriztuz. Hau garrantzitsuagoa da entrenamentuaren lehen faseetan, emakumeetan, zahar eta umeetan. Elektromiografiaren bidez ikusi da hipertorfiarik gabe indar irabazia egon denean, elektromiogramaren aktibazioa handiagoa dela.  C) Denbora-batuketa. Muskulura kinada errepetitiboak eta jarraiak eramaten badira. Kinada bakoitza sortutako uzkurketa batu daiteke. Horrela, uzkurketa sendoagoa gerta daiteke.  Bi prozesu hauek batera gertatzen dira kinadaren intentsitatea erregulatu nahi dugunean. Hau da motoneruona gehiago eta gehiagotan aktibatzen dira. Motoneuronek goragotik datozen informazioak integratuko dituzte, kitzikatuz edo ez kitzikatuz.  2. BIZKAR MUINA ETA ERREFLEXUAK. Nerbio sistematik informazioa jaso ez ezik, muskuluak bizkar-muinera (eta gero garunera) informazioa bidaltzen du. Bi egiturek garrantzia berezia dute gertaera honetan: huso muskularrak eta Golgi-ren organu tendinosoa. Husoen funtzioa bi galderei erantzunei aztertuko ditugu.  Propiozeptoreak: muskulu, giltzadura eta tendoietan dauden hartzaileak: Muskulu eta tendoietan dauden hartzaileak dira. Informazioa (tentsio eta luzaketari buruz batez ere) neuronen bitartez garunera bidaltzen dute. Subkonziente maila batetan funtzionatzen dute. Hartzaile sensorialak: zuntz intrafusalak eta Golgi-ren organu tendinosoa.  1._Zuntz_intrafusalak_(huso_neuromuskularrak): -Muskulu zuntz normalei zuntz extrafusalak esaten zaie. -Zuntz intrafusalak huso muskularra eratzen dituzten zuntz muskularrak, baina bereziak dira: ez dira uzkurtzen aktina eta miosinarik ez dutelako. Hartzaile sensorial modura funtzionatzen dute. Zuntz intrafusal hauen muturretan uzkur daitezkeen zuntz muskularrak daude. Zuntz intrafusalaren barnean nerbio sentsitiboa dago luzaketa eta tentsioari buruzko informazioa bizkar muinera daramatzana eta motoneurona (neurona motorea) Gamma dago informazioa  exekutatzea agintzen duena  uzkurketa. Zuntz intrafusal hauekin tonu muskularra eta mugimenduak kontrolatzen dira. Husoa luzatzen denean, luzaketa horren intentsitatea eta indarrari buruzko informazioa nerbio sentsitiboen bitartez  NSZ  erantzun proportzional bat ematen du: unitate motoreen kopurua kontrolatuz. Luzaketa handia eta indartsua bada UM asko estimulatuko dira, luzaketa txikia bada  UM txikia estimulatzen da. Muskulua luzatzean  husoak estimulatzen dira  SNZ  uzkurketa batekin erantzuten du. Luzaketa erreflexua (erreflexu mitatikoa): Adib tendoi errotulianoarena/ eskuetan pisua   Zergatik goizeko lehen ordutan kirolari askoren errendimendua baxua da? Husoek inerbazio berezia dute-motoneuronen bidez. Hauek husoaren erdiko zatia uzkurtu erazten dute. Horrela husoaren zati sentikorrak luzatuz, bizkar muinera informazio aktibatzailea eramanez eta muskulu uzkurketa sendotuz. Zenbat eta- aktibazioa handiagoa izan, tonu (atsedenean duen uzkurketa maila) muskular handiagoa egongo da.-aktibazioa faktore askoren menpe dago, baina NSZ-ak garrantzia handia du. Adibidez lo sakonean-aktibazioa txikia izango da. Ondorioz esnatzen garenean tonu muskularra baxuagoa izango da eta muskulua aktibatzea zailagoa. Lo sakonean tonu muskularra jaistea egokia da errekuperazioa egokia izan dadin. Bestalde,-motoneuronak aktibatzen hastean- motoneuronak ere aktibatzen dira, uzkurketaren potentzia handituz. Indarreko kiroletan entrenatutakoek-aktibazio handiagoa dute. Gertaera honek neuronen inhibizioak gainditzeko balio dezake.   2._Golgiren_organu_tendinosoak: Tendoietan daude. Luzaketei sentsibleak sira. Orduan muskulua uzkurtzen denean luzatzen dira. Uzkurketaren indarraren informazioa bidaltzen dute NSZ-ra. Luzatzen denean  muskuluaren erlaxazioa: lesioak ekiditzeko.  -Horregatik luzaketa suabeak eta luzaro (ez golpeka) -Luzaketa gehiago lortzen da uzkurketa aktiboa eginez. -Kontzentratu atal horretan eta beste muskuluak erlaxatu.  3. GARUNEKO NERBIO KONTROLA. Oso prozesu konplexua da maila askoren integrazioa behar baitu. Atal honetan zati bakoitzaren garrantzia aztertuko dugu.  Entzefaloaren enborra Garunaren azpi aldean dago eta jarreraren mantenuarekin zerikusia duten erreflexuarekin zerikusia du. Orekarekin zerikusia duten organoetatik eta muskuluetatik informazioa jasotzen du. Adibidez, oreka galtzen dugunean jarrera birlortzeko garrantzia du.  Kortex motorea Borondatezko mugimenduen arduradun zuzena da. Egin behar ditugun mugimenduak erabakitzen ditu, bide piramidalaren bidez bizkar muinera eramanez. Kortex motorean gorputz zati bakoitzaren aurkezpena egin daiteke eta mugimendu finagoak dituzten atalek zati handiagoa betetzen dute. Kortex motoreak NSZ-eko atal desberdinetatik jasotzen du informazioa, bai mugimenduaren kontrolean zerikusia duten zatietatik bai beste ataletatik (besteak beste kortex somato- sensorialetik). Adibide bezala zaletuek izan dezaketen garrantzia futbol- partida baten emaitzan edo buru ariketek izan dezaketen garrantzian ariketa baten ondorengo zuzperketan.   Oinarriko gongoilak (nukleoak). Hauek ikasitako mugimenduak nahi gabe martxan jartzen lagunduko dute (adibidez besoak mugitu korrika egiterakoan) Baita ere, jarreraren eta tonu muskularraren mantenuan parte hartzen dute.  Zerebeloa Jarduera azkar eta konplexuentzako nahitaezkoa da. Jarduera motoreen sinkronizazioan eta mugimenduen progresio azkarrean laguntzen du, mugimenduetan doiketa finak eginez. Zerebeloak kortex motorearen eta oinarriko gongoilen aktibitateak errazten ditu, mugimenduak leunduz. Zerebeloak integrazio sistema bezala parte hartzen du muskuluetatik, giltzaduretatik, zentzuetatik eta kortex motoretik informazioa jasoz. hori jaso eta gero hurrengo mugimenduaren planifikazioan parte hartzen du.  a) Behatu da pertsona bat ariketa fisiko nekagarri bat egin ondoren, atsedenean ariketa-mentala egiten badu, bigarren esfortzua hobe egin dezakeela. b) Begiak itxita ariketa egiten bada eta bat batean begiak irekitzen badira, egin daitekeen intentsitatea handitzen da. c) Esperimentatzaileak daudenean, indar maximo gutxiago lortzen da gizakia bakarrik dagoenean baino.  4. LABURPENA  Nahiz eta motoneurona muskulu uzkurketaren erantzulea izan, berak jasotzen duen informazioa sistema konplexu batetik dator. Hemen faktore askok zerikusia izango dute: bide piramidaletik informazioa zuzenean bidaltzen duen kortex motoreak, garuneko beste zatietatik datorren informazioa jasotzen duena (kortex sentsorialetik datorrena batez ere), muskuluetatik, datorren informazioa (bizkar muinean erreflexuak sortzen dituena), zerebeloak egoerari buruz egiten duen integrazioa eta mugimenduen planifikazioa, entzefaloaren enborrak orekaren mantenuan duen garrantzia e.a. Horren ondorioz jasotako informazioaren ondoren, motoneurona batzuk atalasera iritsiko dira eta beste batzuk ez, eta irizten direnak maiztasun ezberdinekin sortuko dituzte ekintza-potentzialak. Horrela, uzkurketaren indarra erregulatu da.                                                                               4
