                                       TERMORREGULAZIOA SARRERA Gorputzaren tenperatura kte mantendu behar da. Horretarako ekoizpena eta kanporaketaren oreka mantendu behar da. Ariketan ekoizpena handiagoa da eta ondorioz galerek handiagoak izan behar dute. Gure gorputzak lau modu desberdinez gal dezake beroa:. Irradiazioz, eroapenaz, konbekzioz eta lurrunketaz. 1. Irradiazioa atsedenean eta ohiko tenperaturan (18-20 gradu) garrantzi handia du. Ariketan portzentualki indarra galtzen du, batez ere ariketa giro beroan egiten denean, irradiazioa gorputz berotik hotzera gertatzen delako. 2. Eroapenak uretan garrantzia handia du, airetan gutxiago. Horregatik, tenperatura bera uretan hotzagoa iruditzen zaigu. Uretan, gorputzak honela bero handia galdu dezakeenez, bero gehiago ekoiztu beharko du. Hau da, energia erabiliko du. Uretan denbora luzez egotea eskatzen duten ariketetan gantzek emandako babesa garrantzitsua da. Kasu honetan gantz portzentai baxuegiak ez dira egokiak izango. Baitere ingurune hotz eta hezeek bero gehiago galtzea eragiten dute ingurune hotz eta lehorrek baino. 3. Konbekzioa. Haizea dagoenean nabaria da. Honen arabera, hotza nabariagoa da haizea dagoenean. Arropek konbekzioak azal ondotik beroa eroatea galerazten dute. 4. Lurrunketa (izerdiketa). Beroa galtzeko modu nagusiena tenperatura altuetan. Kasu honetan inguruneak gorputzaren antzeko tenperatura baitu. Ariketa egitean ere bere garrantzia handituko da. Hezetasunak izerdiketa eraginkorra zaildu egiten du, ura ezingo delako lurrundu eta ondorioz ezingo da modu honetara beroa galdu. Hau dela eta kontu handiz egin behar da hariketa, Tª altuetan batez ere ingurunea hezea bada.  ****** TENPERATURA BEROAREN ERAGINAK ****** Likidoak barneratzen ez badira, beroaren eragin nagusiena deshidratazioa da. Gertaera honek hipobolemia, bolumen sistolikoaren murrizpena, bihotz maiztasunaren igoera eta barne tenperaturaren igoera dakar. Faktore hau garrantzitsua dirudi, entrenamentu eta aklimatazio maila ezberdina duten pertsonetan abailduraren momentua tenperatura berean gertatzen delako, nahiz eta bakoitzak irauten zuena ezberdina izan. Bestalde, beroa kanporatzeko azaleko kapilaretan basodilatazioa gertatzen da. Dena den, oso ariketa intentsoetan muskuluak odolarekiko lehentasuna izango du. Honek eragin kaltegarriak izan dezake, gorputz tenperaturaren igoera ekar dezakelako. ****** DESHIDRATAZIOA ETA ERRENDIMENDUA ****** Deshidratazioak kirol errendimenduaren beherapena dakar. Deshidratazioa sahiesteko puntu hauek kontuan hartu beharrekoak dira.    1. Egoera aerobiko egokia mantentzea, entrenatutakoek bolumen plasmatiko       handiagoak dituztelako.    2. Udan eguerdiko eta arratsaldeko lehen orduetan ez ariketa sendorik egin.    3. Ariketa hasi aurretik, bitartean eta ondoren maiz edan, egarria izan       baino lehen. Hartzen diren edariak gustagarriak eta osmolaritate baxukoak       izan behar dute. Hasieratik eta ordu erdiro 400-600 mililitro edatea       gomendatzen da. Garrantzitsua da lehen bait lehen edatea, egarria       agertzen denean deshidratazioa badagoela esan nahi duelako.    4. Gatza espreski hartzea ez da egokia (deshidratazioa eragiten duelako).       Jakitan gatz apur bat gehitzeareki nahikoa izaten da, hiponatremia       ekiditeko.    5. Ahal den neurrian ariketa itzaletik egin.    6. Azalean ura bota, gorputza hozteko.    7. Lehiaketako orduan entrenatu.    8. Ariketa ondoren, galdu den pisuaren bikoitza likidotan hartu.  ****** AKLIMATAZIOA ****** Beroan behin eta berriro entrenatzen denean, gorputza beroari moldatu egiten zaio. Moldaketa honi ezker errendimentua hobetzen da. Aklimatazioa gertatzeko moldaketa fisiologiko garrantzitsuenak hauexek dira:     * Azalera doan odol fluxuaren mantenketa.Beroaren kanporaketa hobetzeko.     * Aldosteronaren jariapen handitua, sodio eta ur gehiago birxurgatuz.     * Odol volumena handitu egiten da.     * Izerdiketa lehenago hasiko da eta modu eraginkorragoz.Lurrinketak beroa       kanporatzen lehenago hasiko da.Hau da, moldatutako jendea gehiago       izerdituko da eta ondorioz ur gehiago hartu beharko du ez       deshidratatzeko. Moldaketa hauek nahiko azkarrak dira eta bi asteetan beroan entrenatu ondoren aklimatatutzat eman dezakegu. Lehenengo plasma-bolumenaren gehitzea gertatzen da eta ondoren izerdiketarena. Gertaera hauei ezker bihotz maiztasuna txikiagoa izango da aklimatatutako pertsonetan intentsitate absolutu berdinean eta ariketa egiteko gaitasuna ere handitzen da. Aklimatazioa egiten den bitartean ariketarik gogorrenak goizean edo eguneko azken orduetan egin behar dira eta ariketa arinagoak eguerdian. Bestalde, pisu galera nabaria badago entrenamentuaren gogortasuna murriztu beharko litzateke. ****** BEROAK SORTUTAKO ASALDURAK ****** Batez ere lehiaketan eta aklimatatu gabeko pertsonetan gertatzen da. 10km inguruko distantzietan maizago gertatzen da luzeagoetan baino. Azken hauetan erritmoa baxuagoa denez bero ekoizpena ere bai. Baita ere, ohikoagoa da korrikalarietan txirrindularietan baino, konbekzioz bero gutxiago gal daitekelako eta edateko zailtasunak handiagoak direlako. Bi asaldura aipagarrienak hauexek dira.     * Beroak sortutako akidura.Sintomak: Ahultasuna, akidura, zefalea,       bertigoak, egarri handia, hipotentsioa, izerdiketa handia, azal hotza,       takikardia, tenperatura normala. Tratamendua lana uztea eta giro       freskoago batera pasa, likido ugari emanez.     * Bero kolpea. Oso gertaera larria, aurrekoa larritzean gerta daitekeena.       Kasu honetan termorregulazio mekanismoek ez dute funzionatzen. Harreta       berezia eta ospitalizazioa eskatzen duena. Bere sintomak. Izerdiketarik       ez, azal bero eta lehorra, zefaleak, nahasmena, tenperatura altua,       kolapsoa, konszientziarik eza. Asaldura hau hilgarria izan daiteke eta       lehen bait lehen tratatu behar da. Toaila hezeak lepoan eta besapena       jartzea egokia da tenperatura jeisteko.  Asaldura hauek prebenitzeko, aklimatazioa behar den bezala egitea, hidratazio egokia, oso giro bero eta hezeetan ez lehiatzea (proben antolatzaileek kontuan hartu beharreko aholkua), sukarra orain dela gutxi izan bada ingurune beroetan ez lehiatzea eta kirolaria izan dezakeeen arriskuez ondo informatzea.  HIPONATREMIA Sodio kontzentrazioaBaitere urak sortutako intxikazioa deitzen da. Proba oso luzeetan gertatzen da, likidoak gatz mineralik gabe hartzen badira (ura edo sodio gutxiko edari komertzialak). Horrela, eta nahiz eta izardia hipotonikoa izan, sodia piskanaka diluitzen doa. Asaldura honetan, karranpak, edema eta buruko nahasmena nabaritzen dira eta oso garrantzitsua da deshidratazioarekin ez nahastea, síntoma asko antzekoak baitira. Aspirinak eta antzekoak artesa ere hiponatremia arriskua handitzen du. Gertaera hau ekiditeko egokia da proba luzeetan sodioa duten edariak edo sodioa duten jakiak hartzea. Tratamentua ere sodiodum edariak hartuz egiten da.  TEMPERATURA HOTZAREN ERAGINA HIPOTERMIA Tenperatura hotza denean hipotermia gerta daiteke. Hau gertatzen da tenperatura hotza denean, haize indartsua eta hezetasuna handia eta intentsitate ez oso handia. Baita ere ur hotzetan egiten diren kiroletan eta intentsitate baxutan. Hipotermia prebenitzeko egokiak izango dira. -Hidratazio eta elikadura egokia (energetikoa) egitea. Kontuan hartu eguraldi hotzarekin izerdiketa gertatu ahal dela eta deshidratazioak ehunetara mantenugaiak iristea oztopatzen duela. - Ez edan kafe, te edo alkoholik, diuretikoak baitira. -Janskera egokia, hobe geruza ezberdinekin geruza bakarrarekin baino. Barruko geruza izerdiaren zurgatzailea eta kanpokoa iragazkaitza baino transpiragarria. Eskuak, belarriak eta burua estaltzea garrantzitsua da. Uretan neoprenozko jantzia edo gantza erabiltzea egokia da.     * Beroketa egin eta bukaeran ez geldirik egon klima hotzean.     * Gorputzeko gantz % baxuek hipotermia errezten dute. - Bihotz gaixotasunak dituztenak ez egin ariketa oso klima hotzetan, arritmiak ugariagoak baitira. Hipotermiaren sintomak gosea, euforia, konfusioa, hitz egiteko zailtasuna, dardarak, zianosia eta itxurazko toxikazioa eta gorputz tenperatura baxua.Konszientzia ere gal daiteke.   Zer egin hipotermia kasuetan?   1 Konprobatu hipotermia dagoela 2. Pultsoa, arnasketa eta buru-funtizoak (lenguaia) konprobatu 3. Aurrekoak egokiak ez badira, ahal bada, gaixoa hospitalera eraman.. 4. Lehortu eta gorputza arropaz inguratu (mantak, eskularruak, txanoak) 5. Ur boltsa beroak jarri lepo eta besapean. 6. Konszientzia badu, eman likido bero energetikoak (ez alkohola eta kafea) 7. Taupadak eta arnasketa irregularra bada, RCP. Ahal denean oxigenoa eta likidoak zainbarnetik.  IZOZKETAK Oso klima hotzean gertatu ahal dira batez ere belarri, sudur eta gorputz adarren muturretan. Erreketen hantzeko eraginak dituzte eta bere sakoneraren arabera 3 gradutan bereiz dezakegu. Prebentzioareko aholkuak hipotermiaren antzekoak, batez ere erropari dagokionean. Tratamendua egin behar da soilik itzulezina izango denean. Ur epelarekin (38º inguru). Analgesikoak eman behar dira mina handia baita. Erretzea ez da komeni, zirkulazioa okertzen baitu. Kasu larrietan anputazioak ere gerta daitezke. 
