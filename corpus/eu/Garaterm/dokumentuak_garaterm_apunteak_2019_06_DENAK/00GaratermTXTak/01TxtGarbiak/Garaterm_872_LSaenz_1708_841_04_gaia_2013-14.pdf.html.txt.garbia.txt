    4. Gaia.- Analgesikoak-Antiinflamatorioak- Antialergikoak                 L. Saenz del Burgo      24  4.GAIA.- ANALGESIKOAK-ANTIINFLAMATORIOAK- ANTIALERGIKOAK.-    1.- ANALGESIKO OPIAZEOAK.-      “Adormidera” (Papaver somniferum=opio- belarra) izena duen landaretik opioa lortzen  da eta opio horrek morfina izeneko alkaloidea dauka. Analgesiko indartsuak ditugu. Heroina  talde  honetan  ere  kokatzen  da  baina  analgesikoa  izatea  baino,  ongitasuna  edo  euforia  eragiten du.    A.- MORFINA.-      Morfinak  opioide  endogenoen   (entzefalinak,  endorfinak,  rinorfinak,  nozizeptina)  hartzaileetan (µ,  δ, κ) dauka bere eragina. Hartzaile hauek garunean kokatzen dira. Morfinak  sentsazio mingarria inhibitzen du.  -  Eragina:   o  Analgesikoa: oso indartsua da eta hauxe da bere eragin nagusia.  o  Baso-zabalkuntza periferikoa: Biriketako edema akutuan (EAP) erabiltzen da.  Tentsioaren  jaitsiera  eta  bradikardia  sortzen  ditu  eta  izerdiarazten  du.  Histamina askatzen du.  o  NSZ-ren  (nerbio-sistema  zentrala)  depresioa:   dosiaren  arabera  gertatzen  da  fenomeno  hau.  Horren  ondorioz,  eragin  zentralagatik  arnas- depresioa  ager  daiteke.  Arnas- frekuentzia  jaisten  denez  apnea  izateko  arriskua  dago  eta  eztul-erreflexua  inhibitzearen  ondorioz  hasgorapen   (aspirazio)  arriskua  dago.  Erreakzionatzeko  gaitasuna  ere  jaisten  da  (gidatzerakoan),  logura  eta  obnubilazioa eragiten du. Dosi altuak erabiliz gero, hipnosia eta koma.  o  Hesteetako  peristaltismoaren  jaitsiera:   idorreria,  okak  eta  Oddi  esfinterraren  espasmoa  eragin  ditzake.  Beti  laxanteekin  batera  eman  behar  da.  Adibidez:   Duphalac®.  o  Miosia edo begi-ninia punta-formarekin             4. Gaia.- Analgesikoak-Antiinflamatorioak- Antialergikoak                 L. Saenz del Burgo      25  -  Indikazioak:  o  Min  moderatua  edo  handia  tratatzeko:  minbizia  duten  gaixoen  mina  tratatzeko,  kirurgia  osteko  min  handiak,  kolikoek  eragindakoak,  miokardioko  infartuak, anginak, politraumatizatuak, etab.  o  Biriketako edema akutuan (EAP) eta bihotz-gutxiegitasun kongestiboan (ICC):  baso-zabaltzuntza  eragiten  du,  maila  zentralean  estutasun  sentsazioa  leuntzen du eta disnea ere desagerrarazten du.  o  Hiltzeko zorian dauden gaixoen disnea larrian: biriketako karzinoman, (LCFA  edo  EPOC)  aire-fluxuaren  mugaketa  kronikoan  edo  birika-gaixotasun  oztopatzaile  kronikoan,  etab.  Takipnea  (arnasketa-maiztasunaren  igoera)  leuntzen du eta arnas egiteko zailtasunaren sentsazioa ere.  o  Kirurgian,  anestesian,  erreanimazioan  eta  baita  Zainketa  Intentsiboetako  Unitatean (ZIU-an) ere: minaren eta estresaren kontrako barneko erreakzioak  ekiditeko erabiltzen da nahiz eta gaixoak lasaigarriak hartu dituen. Airestatze- mekanikoari  ohitzeko  momentuan  laguntzeko  ere  erabiltzen  da  berezko  arnasa jaitsi edo inhibitzen duelako.     -  Albo-ondorioak:  Bere  eraginen  ondoroiz  agertzen  dira:  Nerbio- sistema  zentralaren  depresioa,  logura, koma, arnas-depresioa (aireztatze gutxi izatearen arriskua eta apnea),  idorreria  (beti libragarri batekin batera erabili behar da, Duphalac®, adibidez),  goragalea,  okak,  tentsioaren  jaitsiera,  hazkura,  espasmo  muskularrak  (mioclonías),  menpekotasun  fisikoa  (abstinentzia-sindromea  bat-batean  hartzeari  uzten  zaionean  luze  erabili  ondoren),  dosiarekiko  tolerantzia,  etab.  Batzuetan aluzinazioak ager daitezke, disforia eta sukar-ametsak. Gehiegizko  dosiarekin:  koma  eta  arnas  hartzeari  uzten  zaio.  Bere  albo- ondorioengatik  gidatzeko  arriskua  dago  eta  baita  zenbait  makina  erabiltzerako  ere,  erreakzionatzeko gaitasuna eta erreflexuak urritzen dituelako.    -  Kontraindikazioak:  Arnas-depresioa izatearen arriskua  (EPOC), koliko biliarra, pankreatitis akutua  (Oddi esfinterraren espasmoagatik), min arina.    -  Emateko erak: Beti dosi baxuekin hasi behar da tratamendua eta pixkanaka igoko da  beharraren arabera (mina edo disnea). Estupefazienteetarako errezeta behar da.   4. Gaia.- Analgesikoak-Antiinflamatorioak- Antialergikoak                 L. Saenz del Burgo      26  o  Aho  bidez:  soluzioan,  4  orduero   (morfina  klorhidratoa,  hozkailuan  gordetzen  da)  edo  koprimituak  (Sevredol®).  Badago  aho  bidez  emateko  morfina  askapen luzatuarekin: konprimituak, 12 orduero ematekoak (MST®).  o  Bide  parenterala:  benabarneko  perfusio  jarraian   (24  ordu)  zein  zuzenean  eman daiteke, larruazalpeko bidetik edo muskulubarneko bidetik. 4 orduero.  o  Beste  era  batzuk  emateko:  bide  epiduraletik   (ez  nahastu  anpulu  hauek,  benabarneko  bidez  ematen  direnekin!),  puntzioa  erabiliz  edo  tratamendu  luzeetarako duten kateterra erabiliz.  *Morfinak  ez  dauka  dosi  maximoa,  pixkanaka  igotzen  bada  eta  mina  mantentzen  bada,  sortzen  duen  toxikotasunaren  arabera  erabili  behar  da.  Dosia  normalean  mg- tan  ikusiko  duzue  eta  ml- tan  bihurtu  beharko  duzue.  Askotan  “tto  de  rescate”  moduan  aginduko  da:   gaixoak min sentituz gero, emango da.    B.- BESTE OPIAZEO BATZUK.-    -  Fentanilo  (Fentanest®):   morfina  baino  indartsuagoa  da.  Gainera,  tentsioa  gutxiago  aldatzen du eta baita bihotz-frekuentzia ere. Badago forma parenterala  (benabarneko  bidez)  anestesian  eta  Zainketa  Intentsiboetako  Unitatean  erabiltzen  dena,  eta  txaplata  transdermikoak   (Durogesic®)  72  ordu  irauten  dutenak  eta  min  kronikoa  tratatzeko erabiltzen direnak. Badago ere aho bidez ematen den fentaniloa  (Actiq®)  gozokia  dirudiena,  derrepente  agertzen  den  mina  tratatzeko.  Remifentanilo  antzekoa da, benabarneko bidez ematen da eta erbizitza motz dauka (10min).    -  Buprenorfina   (Transtec®)  txaplata  transdermikoetan  erabiltzen  da.  Astean  bitan  aldatu behar da. Ez du estupefazienteetarako errezetaren eskatzen.     -  Kodeina  (Codeisan®):  morfina  baino  analgesiko  ahulagoa  daukagu   (analgesiko  txikiagoa). Antitusiboa ere bada. Beste opiazeo guztiek bezala, idorreria eragiten du  horregarik,  batzuetan  antidiarreiko  moduan  erabili  ohi  da.  Aho  bidez  6- 8  orduero  ematen da.  Dihidrokodeinak askapen luzatua dauka, beraz, 12 orduero ematen da  eta ez da murtxikatu behar (Contugesic®).    -  Tramadol  (Adolonta®):  opioide  sintetikoa  dugu,  arnas- depresioa  eragiten  ez  duena  eta  menpekotasun  eta  tolerantzia  gutxi  sortzen  duena   (atxikimendurik  ez).  Okak  eragin ditzake. Analgesiko moduan ematen da min moderatua dagoenean. Aho bidez  hartzen da, muskulu barneko, azalpeko edo benabarneko bidetik.     4. Gaia.- Analgesikoak-Antiinflamatorioak- Antialergikoak                 L. Saenz del Burgo      27  -  Meperidina  (Dolantina®):   sintetikoa  da.  Oddi  esfinterraren  espasmo  txikiagoa  eragiten  du,  horregatik  koliko  biliarra  dagoenean  eta  pankreatitisak  sortutako  mina  tratatzeko  erabiltzen  da.  Ez  da  beste  opiazeoekin  elkartu  behar  bere  antagonismoagatik.    -  Metadona:   morfinak  dituen  efektu  berdinak  ditu  baina  eraginak  luzeago  irauten  du.  Aho  bidez  hartzen  da  (soluzioa   (hozkailuan)  edo  konprimituak).  Heroinarekiko  adikzioari uzteko tratamenduetan erabiltzen da.    -  Naloxona:   Antagonista garbia da. Efektua  blokeatzen du baina berak, berez, ez  dauka efekturik. Benabarneko bidetik baino ezin da erabili. Bere eraginak ez du luze  irauten. Ondorioz, dosiak errepikatu behar dira edo perfusio jarraian erabili behar da.  Opioazeoen gaindosian erabiltzen da.    Opiazeoen gaindosiak eragindako sintomak: koma, arnas- depresioa, bradipnea, azaleko  arnasa, miosia, biriketako edema agertzeko arriskua, etab. Hiltzeko arriskua arnas geldituak  eraginda.  Abstinentzia-sindromea:   urduritasuna,  izerdia,  takikardia,  beherakoa,  min  abdominala.  Tratamendurako antsiolitikoak, antidiarreikoak, etab., erabiltzen dira.    2.- ANTIINFLAMATORIO EZ ESTEROIDEOAK (AINE-ak).-    Ezaugarri orokorrak:     Farmako-talde  zabala  dugu  hau  eta  egitura  kimiko  desberdina  dute.  Antiinflamatorioak, analgesikoak (indar moderatua) eta antitermikoak dira.     Albo  ondorioak:  gastroerosiboak  dira  (gastritisa  izateko  arriskua,   (LAMG)  mukosa  gastrikoan  zauri  akutuak,  ultzera  gastroduodenala,  (HDA)  urdaileko  odol- jario  altua,  zulaketa),  nefrotoxikoak,  alergiak  izateko  arriskua   (ez  beti  talde  honetako  farmako  guztien  kontra),  aho  bidez  ematen  diren  antikoagulanteekin  interferentziak  sor  ditzakete,  etab.  Arrisku-gaixoetan  (edadekoak,  ultzera  izandakoak,  etab)  urdail- babeslearekin  batera  erabili  behar dira, omeprazol modukoa, arazo gastrikoak ekiditeko.           4. Gaia.- Analgesikoak-Antiinflamatorioak- Antialergikoak                 L. Saenz del Burgo      28  A.- AZIDO AZETILSALIZILIKOA.-      Entzima bat blokeatzen du  (zikloxigenasa). Entzima horrek, prostaglandinen sintesian  parte  hartzen  du  eta  hauek  inflamazioa  sortzeko  mekanismoan  eragina  daukate  (bradikininak, histmaina, TNF, etab).    -  Eragina-Indikazioak:  o  Antiinflamatorioa:  gaixotasun  erreumatikoetan  erabiltzen  da   (artritisa),  perikarditisa,  etab.  Normalean,  dosi  altuak  ematea  beharrezkoa  izaten  da,  3g/egun arte.  o  Analgesikoa: analgesiko txikia, oso erabilia.  o  Antitermikoa:  hipotalamoan,  pirogenoek  eragina  duten  leku  berean  (interleukina 1), efektu zuzena dauka. Baso-zabalkuntzarekin eta izerdiarekin  erlazionatzen da.  o  Antiagregante plaketarioa: plaketen arteko eransketa inhibitzen du (TXA 2-aren  sintesia inhibitzean), horregatik gaixotasun baskularretan erabiltzen da:  (IAM)  miokardio-infartu  akutuan,  anginan,  (ACV)  akzidente  garun-baskularra,   (AIT)  akzidente iskemiko iragankorra, arteriopatia periferikoa, trombozitosia, etab.    -  Albo ondorioak:  o  Gastroerosiboa: nahiz eta bide parenteralaren bidez eman, urdailean zauriak  sortzeko  arriskua  ez  da  desagertzen  (PG  urdail-jariakinak  inhibitzen  dituztelako  eta  PG- en  sintesia  inhibitzean,  jariakinen  askapena  areagotzen  delako). %15-25  o  Alergia: azalean (urtikaria), glotiseko edema, etab. %1-2  o  Bronkoespasmoa: batez ere helduengan asma bronkiala badute. Mekanismoa  ez da alergikoa.  o  Nefropatia:   akutua  edo  kronikoa.  Urteetan  zehar  hartzen  bada  giltzurruneko  gutxiegitasun kronikoa ager daiteke eta baita agureengan ere dosi baxuagoak  erabili arren.  o  Odol-jarioaren arriskua plaketen arteko eransketa aldatzearen ondorioz.  o  Dosi  altuak  erabiliz  gero:  azidosia,  NSZ-aren  nahasketa   (zefalea,  zorabioa,  hiperbentilazioa, okak) batez ere umeengan.    -  Kontraindikazioak:  o  Oraintsu ultzera gastroduodenala pairatu duten gaixoekin ez da erabili behar,  HDA  actiboa  dutenekin,  koagulazio  arazoak  dituztenekin,  odola  galtzeko   4. Gaia.- Analgesikoak-Antiinflamatorioak- Antialergikoak                 L. Saenz del Burgo      29  arriskua  dutenekin,  sukarra  duten  umeetan   (Reye  sindromea),  etab.  Kirugia  egin baino astebete lehenago utzi behar zaio hartzeari (odoljarioen arriskua).    -  Emateko erak:  o  Aho  bidez:  dosi  aldakorra  50mg/24ordutik  3g/24ordura  arte  (artritis  erreumatoidean).  o  Bide parenterala: Lisina azetilatoa  (Inyesprin®) benabarneko bidea erabiltzen  da.    B.- PIRAZOLONAK.-    Talde  zabala  da.  Gehien  erabiltzen  direnen  artean:   fenilbutazona  eta  batez  ere,  metamizola (Nolotil®).    METAMIZOL edo dipirona magnesikoa (Nolotil®).   Analgesikoa, antitermikoa eta antiinflamatorioa  (taldeko beste zenbait farmako baino  analgesiko txikiagoa). Muskulatura lisoan efektu lasaigarria dauka.  -  Albo ondorioak:  o  Gastroerosiboa: AAS-aren modukoa.  o  Agranulozitosiaren arriskua: leukozito polimorfonuklearren jaitsiera.  o  Trombopenia eta leukopenia.  o  Tentsio arterialaren jaitsiera  (benabarnetik ematen denean askotan gertatzen  da, batez ere bolusean).  o  Nefrotoxikotasun akutua.  o  Erreakzio alergikoa.  -  Indikazioak:  o  Min moderatuan: kirurgia ostean, kolikoetan, min abdominalean.  o  Antitermikoa: izerdi bizia eragiten du.    -  Emateko erak:  o  Aho bidez: 500mg/6-8ordu edo 1g/8ordu  o  Bide parenterala: 2g/6ordu.     Benabarneko  bidetik:  beti  disolbatua  serumean  (100zk-tan),  15  minututan  pasatzeko.  Dena  den,  benabarneko  bidea  zuzena  ere  jar  daiteke  3  minututan  pasatzeko  baina  hipotentsio  arteriala  sortzeko  arriskua  dago.  Perfusio  jarraia  ere  erabil  daiteke:  1-2  anpulu/500zk  serum.     Muskulubarneko bidetik: min ematen du baina erabil daiteke.   4. Gaia.- Analgesikoak-Antiinflamatorioak- Antialergikoak                 L. Saenz del Burgo      30    C.- INDOMETAZINA.-      Antiinflamatorio  indartsua  dugu   (Inacid®)  batez  ere  gaixotasun  erreumatikoetan  erabiltzen dena (artritis inflatoria crónica). Efektu analgesikoa ere badu eta baita antitermikoa  ere. Aho bidez ematen da.    -  Albo ondorioak:  o  NSZ-aren nahasketa (zefalea, zorabioak)  o  Gastroerosiboa  o  Nefrotoxikotasun akutua, batez ere agureetan  o  Agranulozitosia  o  Erreakzio alergikoak    D.- BESTE AINE BATZUK.-    -  DIKLOFENAKO  (Voltaren®):  aho  bidea  zein  parenterala  erabil  daitezke   (muskulu  barnekoa, ze benabarneko bidea normalean ez da gomendatzen) Traumatologian eta  erreumatologian  askotan  erabiltzen  da  antiinflamatorio  moduan,  baita  analgesiko  moduan  ere  (kolikoetan  bide  parenterala- muskulu  barnekoa).  Gastroerosiboa  ere  bada,  nefrotoxikoa  eta  beste  AINE  guztiek  eragiten  dituzten  albo  ondorioak  ere  eragin ditzake diklofenakok.  -  NAPROXENO  (Naproxyn®):   Antiinflamatorio  eta  analgesiko  izateaz  gain,  batzuetan  beste  farmakoekin  desagertzen  ez  den  sukarra  errefraktarioa  tratatzeko  ere  erabili  ohi da (minbiziak, gaitz inflamatorioak, etab).  -  DEXKETOPROFENO  (Enantyum®):  aho  bidez  eta  benabarneko  bidez.  Analgesiko  moduan erabiltzen da.  -  IBUPROFENO:  antiinflamatorioa,  analgesikoa  eta  antitermikoa,  bai  umeetan  (Dalsy®) bai helduetan erabiltzen da. AAS baino gastroerosibo ahulagoa.  -  PIROXIKAM (Feldene®): Oso gastroerosiboa                4. Gaia.- Analgesikoak-Antiinflamatorioak- Antialergikoak                 L. Saenz del Burgo      31  3.- BESTE ANALGESIKO BATZUK (ez dira antiinflamatorioak).-    A.- PARAZETAMOL.-      Termalgin®, Gelocatil®, Efferalgan®.  -  Eragina:   antitermikoa  eta  analgesiko  txikia.  Ez  da  antiinflamatorioa  ezta  antiagregante plaketarioa ere.    -  Albo  ondorioak:  dosi  altuak  erabiliz  gero  (>8g/ egun)  hepatopatia  izateko  arriskua.  Nefropatia urteetan zehar erabiltzen bada. Ez da gastroerosiboa.    -  Emateko era: aho bidea edo ondesteko bidea erabiltzen dira. Dosia: 500-1000mg/ 6- 8ordu (ez eman 4g/egun baino gehiago). Benabarneko bidea ere erabili dezakegu.    4.- MINAREN TRATAMENDUA.-      Minaren  tratamendurako  hamaika  farmako  daukagu,  hauek  minaren  intentsitate  eta  ezaugarrien  arabera  erabili  beharko  ditugu.  Badago  OME-k   (Osasunerako  Mundu- Erakundea) egindako Mina tratatzeko Eskala Terapeutikoa:    -  Lehenengo maila: Parazetamola  edo AINE (Ez- opiazeoak). Biak aldi berean erabili  daitezke.  -  Bigarren  maila:  Kodeina  +  lehengo  mailako  farmako  bat   (parazetamola  edo  AINE)  (opiazeo ahulak+parazetamol/AINE) edo Tramadol.  -  Hirugarren maila: morfikoak (opiazeo handiak). Batzuetan AINEekin batera.    Emateko bidea minaren intentsitatearen arebera erabakiko da: aho bidez edo parenterala.  Minaren tratamen duan beti “tratamiento de rescate” (ordezkoa) utzi behar da, ze batzuetan  gaixoak mina izan dezake bi dosien artean edo emandako dosia agian ez da nahikoa izan.  Tratamendu  hori  izan  daiteke  edo  farmako  beraren  dosi  gehigarria  izan  daiteke  edo  beste  analgesiko bat.  Badaude  farmako  batzuk  ko- analgesikoak  direnak  eta  min  mota  batzuetan  erabiltzen  direnak:  -  Kortikoideak:  inflamazio  handia  dagoenean,  minbizia  duten  gaixoetan   (buruezur  barneko  hipertentsioa,  minbizi  handiak)  edo  egoera  orokorra  hobetu  nahi  dugunean  (gaixo onkologikoaren astenian).   4. Gaia.- Analgesikoak-Antiinflamatorioak- Antialergikoak                 L. Saenz del Burgo      32  -  Antidepresiboak: amitriptilina.  -  Antikonbultsibatzaileak:   karbamazepina,  gabapentina.  Aurrekoak  eta  hauek  min  neuropatikoetan erabiltzen dira.  -  Antsiolitikoak: benzodiazepinak.  -  Espasmolitikoak: hioszina bromuroa.    5.- KORTIKOIDEAK.-    Kolesterolaren deribatuak dira. Giltzurrun gaineko kapsulan ekoizten dira.    -  Glukokortikoideak:   Kortisola  eta kortikosterona dira.  Geruza faszikularrean  sortzen  dira.  Hipofisiaren  ACTH- k,  hipogluzemiak,  hipobolemiak  eta  estresak  kontrolatzen  dute  bere  askapena  eta  erritmo  zirkadianoari  jarraituz  jariatzen  dira   (goizeetan  arratsaldeetan  baino  gehiago).  Bere  eragin  garrantzitsuena  gorputz  metabolismoa  mantentzean datza: karbohidratoak (glukosaren sintesia bultzatuz:  glukoneogenesia),  proteinak   (proteinen  katabolismoa  bultzatuz  aminoazidoak  sortzen  dira  eta  azken  hauek glukosa ekoizteko erabiliko dira) eta koipeak (lipolisia eragiten dute).     -  Mineralokortikoideak:   Aldosterona.  Geruza  glumerularrean  sortzen  dira.  Renina- Angiotensina-Aldosterona ardatzak kontrolatzen ditu (AT- II) eta hiperpotasemiak ere  jariapena erregulatzen du. Oreka hidroelektrolitikoa erregulatzen dute (ura, Na eta K).    -  Androgenoak:   Testosterona.  Geruza  erretikularrean  sortzen  dira.  Hipofisiaren  gonadotrofinek  kontrolatzen  dituzte.  Gizonen  hormona  sexuala  dugu.  Gizonen  testikuluetan ere sortzen dira proportzio handiagoan.    Nahiz  eta  kortikoide  bakoitzak  bere  ezaugarri  propioak  izan,  beste  taldekoen  eraginak  ere  badituzte, haulagoak badira ere.    A.- FARMAKO GLUKOKORTIKOIDEAK.-    -  Eraginak:  o  Antiinflamatorio handiak, sukarra ere desagerrarazi dezaketenak.  o  Immunitatearen  depresioa  eta  ehun  linfoidearen  inhibizioa   (linfozitoen  jaitsiera).  o  Efektu antialergiko handia.   4. Gaia.- Analgesikoak-Antiinflamatorioak- Antialergikoak                 L. Saenz del Burgo      33  o  Hipergluzemia neoglukogenesiak eta lipolisiak bultzatzearen ondorioz.  o  Sodioa  eta  ura  atxikitzen  dute:   edemen  eta  hipertentsio  arterialaren  arriskua  sortuz.    -  Indikazioak:  o  Asma bronkiarra, EPOC  o  Alergietan: shock anafilaktikoa, anafilaxia, glotis-edema, urtikaria, etab.  o  Gaixotasun  autoimmuneetan.  Hauetan,  pertsoaren  immunitate  sistemak  organismoaren  ehunen  kontra  erasotzen  du:  (LES)  lupus  eritematoso  sistemikoa, artritis erreumatoide, baskulitisa, etab.  o  Giltzurrun gaineko gutxiegitasun akutuan zein kronikoan: gaixotasun honetan  guruin suprarrenalaren suntsiketa dela kausa kortisola ez da jariatzen.  o  Beste  kasu  batzuetan:   transplantea  izan  dutenetan  gaitzespena  saihesteko,  garun  metastasietan,  glomerulonefritisetan,  odol-gaixotasunetan  (linfomak,  leuzemiak,  mielomak),  hesteetako  gaixotasun  inflamatorioetan  (Crohn  gaixotasuna, kolitis ultzerotsua), azaleko eta begietako gaixotasunetan, etab- etan. Orokorrean inflamazio handia eta iraunkorra dagoenean erabili daitezke  eta  baita  immunitatearen  aktibazioa  dagoenean  ere,  beti  kontuan  izanda  mesedeak eta albo-ondorioak.    -  Albo ondorioak:  o  Cushing  itxura  denbora  luze  erabiliz  gero:   loditasuna,  aknea,  hirsutismoa,  larruazaleko  ildoak,  hipergluzemia,  hematomak,  larruazaleko  atrofia,  osteoporosia, etab.  o  Giltzurrun  gaineko  kapsulen  atrofia  denbora  luze  erabiliz  gero,  hipotalamo- hipofisi-suprarrenal  ardatzaren  ezabaketagatik,  kortikoide  endogenoak  ekoizteari uzten zaiolako. Beraz, denbora luze kortikoideak dosi altuetan hartu  badira  (hilabete  bat  baino  luzeago)  eta  bat- batean  tratamendua  uzten  bada,  gutxiegitasun  suprarrenala  agertuko  da.  Horregatik,  dosia  pixkanaka- pixkanaka  jaitsi  behar  dugu  eta  inoiz  ez  da  tupuztean  tratamendua  bertan  behera utzi behar.  o  Infekzioen arriskua (oportunistak) immunodepresioa sortzeagatik, tratamendu  luzeetan.  o  Hipergluzemia  eta  diabetesaren  arriskua,  epe  laburrera  agertzen  da  efektu  hau,  horregatik  gaixo  bati  kortikoide- tratamendua  jartzen  zaionean,  gluzemia  kontrolatu behar zaio.  o  Edemen eta hipertentsioaren arriskua ura atxikitzen delako.   4. Gaia.- Analgesikoak-Antiinflamatorioak- Antialergikoak                 L. Saenz del Burgo      34  o  Osteoporosia epe luzeera.  o  Orbantzearen atzerapena.  o  Miopatia: muskuluen ahultasuna eta tratamendu luzeetan muskuluen atrofia.  o  Umeetan hazkuntzaren inhibizioa.  o  Kataratak.  o  Hipopotasemia.  o  Epigastralgia.  o  Psikosia eta portaeraren aldaketa.    -  Farmako glukokortikoide sistemikoak:  o  Prednisona (Dacortin®) aho bidetik.  o  Metilprednisolona (Urbason®) aho bidetik eta benabarneko bidetik.  o  Dexametasona (Fortecortin®) aho bidetik eta benabarneko bidetik.  o  Hidrokortisona   (Actocortina®  benabarneko  bidetik  eta  Hidraltesona®  aho  bidetik).  o  Deflazakort  (Zamene®)  albo  ondorio  gutxiagoko  kortikoidea  dugu  (osteoporosi  gutxiago  eta  gluzemian  aldaketa  gutxiago)  baina  ez  da  hain  indartsua. Aho bidetik baino ez da ematen.  Hauen arteko ezberdinasunak potentzian eta mineralkortikoide-eraginean dautza.    -  Emateko erak:  Aho bidetik, benabarneko bidetik  (hobeto serumean disolbatua ematen bada bero eta  erresumin  sentsazioak  ekiditeko),  muskulu  barnetik   (mingarria),  inhalatua  edo  artikulazio  barnetik.   Gorputzean  kortikoideen  ekoizpenak  erritmo  zirkadianoa  jarraitzen  duenez  (goizaldean  gehiago),  kotikoideak  aho  bidez  ematen  direnean,  goizean  gauean  baino  dosi  altuagoak  hartzen  dira.  Eta  normalena,  lehenengo  dosia  altuagoa  izaten  da  eta  geroago  pixkanaka gutxituko da.  Kortikoideak bide topikoa erabiliz ere eman daitezke azaleko gaitzak tratatzeko baina  gaizki erabiliz gero, albo ondorio sistemikoak ager daitezke.  Inoiz ez da tratamendu kronikoa bertan behera uzten, konplikazioak agertzen badira  ere.             4. Gaia.- Analgesikoak-Antiinflamatorioak- Antialergikoak                 L. Saenz del Burgo      35  B.- FARMAKO MINERALOKORTIKOIDEAK.-      Aldosteronak giltzurrunetan ura eta sodioa atxikitzen dituen mineralkortikoidea dugu.  Potasioa  gernuaren  bidez  kanporatzen  du  eta  hipobolemia  eta  hiperpotasemia  dagoenean  era fisiologikoan jariatzen da egokitze-mekanismo moduan.    Badaude  farmako  batzuk  eragin  mineralkortikoidea  dutenak,  aldosteronak  dituenen  antzekoak.  Adibidez:   Fludrokortisona.  Farmako  hau  giltzurrun  gaineko  gutxiegitasun  kroniko batzuetan erabiltzen da.    Bihotzeko  gutxiegitasunean,  gibel- zirrosian  eta  sindrome  nefrotikoan  aldosterona  endogenoaren  mailak  gora  egiten  du.  Epe  luzeera,  bere  efektua  kaltegarri  bihurtu  daiteke  (edemak) eta ondorioz, aldosterona inhibitzen duten farmakoak erabili behar ditugu:  -  Espironolaktona  (Aldactone®)  diuretikoa  dugu   (potasioaren  aurreratzailea),  aldosteronaren  efektua  inhibitzen  du,  sodioa  iraizten  eta  potasioa  atxikitzen  ditu  (hiperpotasemiaren  arriskua).  Ginekomastia  eragin  dezake.  Aho  bidetik  ematen  da.  Efektua 3-4 egun pasa ondoren agertuko zaigu.  -  Amiloride:   aldosterona  inhibitzen  duen  beste  diuretikoa  da  eta  diuretiko  tiazidiko  (hidroklorotiazida) batekin batera Ameride® osatzen du.    6.- BESTE ANTIINFLAMATORIO BATZUK.-      Farmako  hauek  antiinflamatorioak  dira  baina  bere  eragina  astiro  agertzen  da   (aste  batzuk  pasa  ondoren  hasten  dira  efektuak  nabaritzen),  immunitatearen   (linfozitoen)  eraginaren blokeoaren ondorioz. Erreumatologian erabili ohi dira artritis erreumatoidean eta  beste  gaixotasun  autoimmuneetan:   lupus  eritematoso  sistemikoan,  konektibopatietan,  baskulitisetan eta abarretan.    -  Metotrexate:   artritis  erreumatoridearen  tratamendurako  erabiltzen  da  eta  baita  beste  gaixotasun  autoimmuneetan.  Aho  bidez  (3- 6  konprimitu  asteburuetan),  eta  azido  folikoa gehitu behar da 24 ordu pasa eta gero.  - Lefluonamida (Arava®): artritis erreumatoidean.  -  AntiTNF,  adibidez  Infliximab  (Remicade®):   artritis  erreumatoidean  eta  Crohn  gaixotasunean erabiltzen da.           4. Gaia.- Analgesikoak-Antiinflamatorioak- Antialergikoak                 L. Saenz del Burgo      36  7.- ALERGIAREN KONTRAKO FARMAKOAK.-    ALERGIA:   Organismoaren  erantzun  immunologiko  bortitza,  sentiberatasun  handiagoa  eragiten  dion  gai  baten  aurrean  gertatzen  dena.  Pertsonari  berari  min  egin  diezaiokeena.  Dena  den,  hobe  da  “Berehalako  Hipersentiberatasuna”  deitzea  alergia  baino.  Antigenoen  (alergenoen)  kontrako  erantzun  humoralaren  ondorioz  agertzen  da  eta  E  Ig- k  sortzen  du.  Badaude  beste  hipersentiberatasun  mota  batzuk ,  adibidez,  “Hipersentiberatasun  berantiarra”. Hori, antigenoen kontrako erantzun immunologiko zelularra da eta T linfozitoek  sortzen  dute  (ekzema  “de  contacto”,  granulomen  agerpena  infekzioetan,  etab.).  “Atopia”  hitzak  zera  adierazi  nahi  du:   berehalako  hipersentiberatasun  erreakzioak  izateko  joera  familiarra izatea.    Berehalako  hipersentiberatasunean,  alergeno  bat   (Ag)  emateak  E  Ig  espezifikoaren  sintesia  eragiten  du.  Alergeno  horren  bigarren  administrazioak  antigenoak  E  Ig- ri  eranstarazten  ditu  eta  bi  horiek  (Ag+Ig)  mastozitoei   (células  cebadas)  zein  basofiloei  eransten zaie. Ondorioz, substantzia basoaktiboak askatzen dira  (histamina, bradikinina, eta  abar).  Histaminak  hodi-zabaltzea  (azala  gorriz  jartzen  da),  bronkio- uzkurdura,  edema  (kapilarren  iragazkortasuna  areagotzen  baita)  eta  urdail- jariapen  azidoaren  gehikuntza  eragiten du. Tentsio arterialaren jaitsiera eragiten du eta takikardia ere sortzen du.  -  Etiologia:   proteinak,  hormonak,  polenak,  elikagaiak,  antibiotikoak,  AINEak,  beste  farmako batzuk, etab.  -  Klinika:  agerpen  lokalak:  urtikaria  azkurarekin,  angioedema   (larruazalpeko  ehun  zelularrean  efektua  dauka),  errinitis  alergikoa,  glotiseko  edema,  konjuntibitisa,  etab.  Agerpen sistemikoak: orokorrean Anafilaxia deitzen diegu. Hipotentsio garrantzitsua  sortzen  da  eta  shock-a  ere  ager  daiteke   (tentsioaren  jaitsiera  gogorra),  bronkio- uzkurdura disnearekin, okak, beherakoak eta beste agerpen lokalak, urtikaria besteak  beste.  -  Tratamendua:  kortikoideak  ematen  dira  aho  bidez  edo  benabarneko  bidez  (larritasunaren  arabera),  antihistaminikoak   (aho  bidez  edo  benabarneko  bidez)  eta  adrenalina larria denean (anafilaxia larria, glotiseko edema, etab.)    A.- FARMAKO ANTIHISTAMINIKOAK.-    Badaude hismina-hartzaile ezberdinak:  -  H1: bronkioetan, hesteetan, azalean, odol-hodietan eta NSZean.  -  H2: urdailean.     4. Gaia.- Analgesikoak-Antiinflamatorioak- Antialergikoak                 L. Saenz del Burgo      37  Antihistaminikoen eraginak:  -  Anti  H2:  urdail-jariapen  azidoa  oztopatzen  dute.  Adibidez:  ranitidina   (Zantac®),  famotidina. Urdail- ultzerak tratatzeko erabiltzen dira. Beste gai batean ikusiko ditugu  farmako hauek.  -  Anti  H1:   farmakoek  non  daukaten  beren  eragina  ikusita,  jakingo  dugu  zein  efektu  izango  duten,  ezberdinak  izan  baititzakete:   antialergikoak,  antizorabiagarriak,  antibertiginosoak edo antiemetikoak. Lasaigarri handi batzuk eragin antihistaminikoa  ere badaukate (fenotiazinak).    Anti H1 farmakoen indikazioak:  -  Antialergikoak:  alergia  akutuetan   (asma  tratatzeko  ez  dira  erabiligarriak).  Dextroklorfeniramina  (Polaramine®) aho bidez edo benabarneko bidez erabiltzen da.  Hidroxizina:  eragin  lasagarria  ere  badauka  (Atarax®),  Zeterizina   (Zyrtec®).  Azken  hori  NSZ-ean  eragin  txikiagoa  dauka  (albo- ondorio  gutxiago).  Histaminaren  efektua  oztopatzen  dute.  Bere  eragin  antialergiko  handitzeko  asmoz,  kortikoideekin  batera  erabili ditzakegu.  -  Antizorabiagarriak-antibertiginosoak:  bertigo periferikoak eta zorabio mota batzuk.  Dimenhidrinatoa (Biodramina®), Tietilperazina (Torecan®).  -  Antiemetikoak:  jatorri  zentrala  (NSZ)  duten  okak.  Klorpromazina   (Largactil®)  antiemetikoa  izateaz  gain,  efektu  antibertiginosoa  eta  antipsikotikoa  ere  badauka.  Fenotiazina bar da (antipsikotikoa).  -  Efektu  antitusiboa:   zalantzan  jartzen  da  efektu  hori.  Badirudi  NSZean  eragina  dutelako honako efektu hau eragin dezaketela.    Anti H1 farmakoen albo-ondorioak:  -  NSZaren depresioa: logura, etab.   -  Erreakzionatzeko gaitasuna urritzen da (gidatzerakoan arriskua).   -  Efektu antikolinergikoak: aho-lehortasuna, gernu-debekua.  -  Intolerantzia digestiboa.  -  Antihistaminikoen  erabilera  topikoa   (Fenergan®)  ez  da  oso  eraginkorra  eta  sentsibilitateak eragin ditzake. Beraz, erabilera topiko hori ez da oso gomendagarria.    Anti H1 farmakoen emateko erak:  -  Aho bidez.  -  Benabarneko  bidez:  erreakzio  alergiko  larrietan.  100zk- tan  diluitua  erabili  behar  da  eta 15 minututan eman.     4. Gaia.- Analgesikoak-Antiinflamatorioak- Antialergikoak                 L. Saenz del Burgo      38  B.- GLUKOKORTIKOIDEAK.-      Hainbat eraginen artean antiinflamatorio eta antialergiko moduan ere erabiltzen dira.  Erreakzio alergikoetan erabiliz gero, egun batzuk baino ez dira erabili behar. Arin bada, dosi  bakar bat erabilita ere nahikoa izango litzateke, bai aho bidez, bai benabarneko bidez. Shock  anafilaktikoetan, anafilaxian, urtikarietan eta abarretan erabili ohi dira.    C.- ADRENALINA.-      Sinpatikomimetikoa  dugu   (NS  sinpatikoaren  bizkortzailea).  Hartzaile  alfa  eta  beta  adrenergikoak  bizkortzen  ditu.  Bere  eraginek  histaminaren  efektuen  kontra  egiten  dute,  horregatik alergia larrietan erabiltzen da.  Eraginak:  hodi-uzkurdura  (bihotz- maiztasuna  eta  tentsio  arteriala  handitzen  ditu),  bronkio- zabalkuntza, bihotz- uzkurkortasunaren igoera, arritmien arriskua, hipergluzemia, estimulazio  sinpatikoa, etab.    Indikazioak:  asma  bronkial  larria,  shock  anafilaktikoa,  glotis- edema,  bihotz-arnasetako  gelditzea asistoliarekin.    Albo-ondorioak: arritmiak, takikardia, min prekordiala iskemiak eraginda, hipergluzemia.    Emateko erak: anafilaxian azalpeko bidetik ematen da baina beste egoeratan  (RCP: bihotz- biriketako  erreanimazioa)  zuzenean  benabarnetik  ematen  da,  perfusioan  edo  orotrakeal  bidetik  (zain-biderik  gabeko  intubatuetan:   RCP).  Anpuluak  normalean  diluituta  daude  (1/1000) (1mg=1zk) eta aldez aurretik kargatuak izan dira.     
