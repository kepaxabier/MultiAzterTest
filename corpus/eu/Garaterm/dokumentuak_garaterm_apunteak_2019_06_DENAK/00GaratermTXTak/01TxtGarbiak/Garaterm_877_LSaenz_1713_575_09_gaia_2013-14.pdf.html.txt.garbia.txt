    9.Gaia.-  Farmako normo hipogluzemianteak                                           L Saenz del Burgo      77  9.GAIA.- FARMAKO NORMO-HIPOGLUZEMIANTEAK.-      Diabetes  mellitusa  gaixotasun  kronikoa  da,  intsulina  faltagatik  edo  intsulinaren  eraginari  erresistentzia  izateagatik  azaltzen  dena.  Gaixo  hauetan  hipergluzemia  kronikoa  garatzen  da  eta  ondorioz,  nahasmendu  makrobaskularrak  ager  daitezke   (ACV,  kardiopatia  iskemikoa,  arteriopatia  periferikoa)  eta  baita  mikrobaskularrak   (retinopatia,  nefropatia  eta  polineuropatia) ere.    1.- DIABETES MELLITUS MOTA EZBERDINAK  -  Diabetes  mellitus  1:   ez  da  pankrean  intsulinarik  sintetizatzen.  Gaixo  hauek  intsulinaren menpe daude. Jatorri autoimmunea omen dauka. Umeetan eta gazteetan  azaltzen  da.  Zetoazidosi  diabetikoa  izatearen  arriskuan  daude  (azidosi  metabolikoa,  deshidratazioa: larria). Beti intsulinarekin tratatzen da.  -  Diabetes  mellitus  2:   Intsulinaren  kontra  erresistentzia  periferikoa  dagoenean  garatzen  da  (intsulinaren  odol- mailak  normalak  izan  daitezke).  Helduetan  garatzen  da,  normalean  loditasuna  dagoenean.  Zetoazidosia  ez  da  hain  ohikoa  baina  agureetan  koma  hiperosmolarra  eragin  dezake.  Dieta  oso  garratzitsua  da   (pisua  galdu  behar  dute)  eta  ahoko  antidiabetikoekin  tratatzen  da.  Batzuetan,  intsulina  ere  erabili  behar  da,  aldi  baterako   (infekzioak,  kirurgia,  etab)  edo  betiko  (gaixotasuna  kontrolpean izateko) ze batzuetan intsulinaren askapena agortu daiteke.  -  Ba  daude  beste  diabetes  mota  batzuk,  adibidez,  haurdunaldian  garatu  daitekeena,  eta beste patología edo tratamenduaren ondorioz agertzen dena (sekundarioa).    Diabetesaren  kontrola  gluzemia  preprandialen  bidez  egiten  da  eta  batzuetan,  postprandialak ere erabiltzen dira  (jan eta 2 ordu pasa ondoren). Hau oso garrantzitsua da  intsulinaren  dosia  egokitzeko.  Hemoglobina  glikosilatuaren  determinazioa  ere  oso  erabilgaria  da   (HbA1c)  azken  hiru  hilabeteotako  gluzemiaren  mailak  isladatzen  baitu.  Diabetikoak ez direnetan: <%6. Diabetesa ondo kontrolatuta dagoenean: <%6.5-7  Bi diabetes motetan denbora  (urteak) pasa ahala asaldura baskularrak agertzen dira:  Makroangiopatia  diabetikoa:  koronariotan  (IAM,  angina),  karotideetan   (ACV),  arteriopatia  periferikoa,  etab;  Mikroangiopatia  diabetikoa:  nefropatia   (mikroalbuminuria),  neuropatia,  eta  retinopatia,  morbilitate  eta  hilkortasun  tasa  handiak  eragiten  dituztenak.  Arriskua  gutxitzen  da  diabetasen  kontrol  egokia  egiten  denean,  eta  baita  beste  arrisku- faktoreak  kontrolpean daudenean ere: hiperlipemia, HTA, obesitatea, tabakoa, etab.       9.Gaia.-  Farmako normo hipogluzemianteak                                           L Saenz del Burgo      78  2.- INTSULINAK.-      Intsulina,  Langerhans  uhartetxoetako  beta  zeluletan  sintetizatzen  da,  pankrean.  Intsulinaren mentsa patzialak edo totalak diabetes mellitusa eragiten du. Sintoma nagusiak:   poliuria, polidipsia, argaltzea, hipergluzemia eta glukosuria.    INTSULINAREN ERAGINAK  Intsulina:  51 aminoazidoko proteina. Hormona anabolizantea dugu. Egunean zehar, sekrezio  basala dago, handitzen dena jaten dugun bakoitzean.  -  Ehun adiposoan:  o  Olioen biltegiak +  o  Lipolisia  –  o  TG-en sintesia +  -  Muskuluan:  o  Glukosaren  eramailea  +:  Glukosa  zeluletan  sartzen  du  erregai  moduan  erabilia izateko  o  Glukogeno-sintasa +  o  Glukosa erabiliz proteinen sintesia gehitzen du  -  Gibelean:  o  Glukogeno-sintesia +  o  Glukoneogenesia -    INTSULINAREN INDIKAZIOAK  -  DM 1: gaixo guztietan.  -  DM  2:  beste  tratamendu  batzuekin   (ADO)  kontrola  lortzen  ez  denean,  desorekak  agertzen  direnean  (infekzioak,  etab.),  egoera  berezietan:   kirurgia,  erabateko  dieta,  haurdunaldian, etab.    INTSULINAREN ETORRIA    Gaur  egun  erabiltzen  diren  intsulinek  giza-etorria  daukate   (H),  ingeniaritza  genetikoaren  bidez  sortuak,  albo- ondorio  gutxiago  baitaukate.  Lehen  animalia-etorria  zuten  intsulinak  erabiltzen  ziren   (txerriarena  eta  behiarena)  arazturik  baina  larruazaleko  erreakzio  gehiago sortzen zituzten  (alergiak, antigorputzen sintesia, lipodistrofia, etab.).       9.Gaia.-  Farmako normo hipogluzemianteak                                           L Saenz del Burgo      79  INTSULINA MOTAK    Badago  intsulina  naturala.  Horri,  substantzia  ezberdinak  gehitzen  zaizkio  edo  bere  egitura  aldatzen  zaio  bere  xurgapena  atzeratzeko  eta  eragina  luzatzeko.  Horrela,  intsulina  ezberdinak lortzen dira, azkartasun eta eraginaren iraupenaren arabera:    Intsulina  basalak:  intsulina  ertainak   (NPH,  NPL),  intsulina  luzatuak  (Glargina,  Detemir)    Intsulina preprandialak: intsulina azkarra, analogo ultra-azkarrak.    Intsulina nahasturak: intsulina azkarra edo ultra- azkarra + intsulina ertaina.    -  Intsulina ultra-azkarrak:  o  Intsulina  lispro  (Humalog®):  eraginaren  hasiera  oso  azkarra  da   (15min).  Beraz, bazkariaren hasieran har daiteke. 30-90 minututan odol-maila altuenak  lortzen  dira  eta  iraupena  4-5  ordukoa  da   (erregularrarena  baino  pixka  bat  motzagoa).  Larruazalpeko  bidez  baino  ezin  da  eman.  Intsulina  ertainarekin  elkartu ohi da.  o  Intsulina aspart (Norvorapid®): antzekoa.  -  Intsulina azkarra:  o  Intsulina  erregularra  (Actrapid®):  30- 60  minututan  hasten  da  bere  eragina,  2-4 orduetan maila altuenak lortzen dira, gehienezko iraupena 6 ordukoa da.  Hauxe  da  benabarneko  bidez  eman  daitekeen  bakarra,  larruazalpeko  bidea  erabiltzeaz gain. Gardena da. Beste intsulina batzuekin elkartu daiteke. Ez da  beharrezkoa irabitzea.  -  Intsulina ertainak: Intsulina hauek eraldatuak izan dira eragina luzatzeko.  o  Insulatard®:  2-4  ordu  pasa  ondoren  hasten  da  eragina,  4- 10  ordutan  maila  altuenak  lortzen  dira,  eraginaren  iraupena  10- 16  ordukoa  da.  NPH  intsulina  erabiltzen  du.  Asko  erabiltzen  da.  Ez  da  gardena   (arrea  da)  eta  horregatik  agitatu behar da erabili baino lehen.  o  Humulina-NPH®: aurrekoaren antzekoa.  -  Intsulina motelak edo luzatuak:  o  Lantus®:  (Intsulina  glargina):  intsulinaren  antzekoa  da  (ingeniaritza  genetikoaren  bidez,  aminoazido  batzuk  aldatu  egin  dira).  2- 4  ordu  pasa  ondoren  hasten  da  eragina  eta  ia  24  ordu  irauten  du.  Ez  dago  maila  altuak  (pico), bere efektua laua da. Ezin da azkarrekin elkartu. Ezin da benabarneko  bidez erabili. Soluzio gardena da.  o  Levemir®  (Intsulina  Detemir):  eragin  pixka  bat  laburragoa  dauka  (10- 18  ordukoa).   9.Gaia.-  Farmako normo hipogluzemianteak                                           L Saenz del Burgo      80  -  Intsulina  nahasturak:  intsulina  azkarra  edo  ultra- azkarra  eta  intsulina  ertainen  arteko  nahasturak  dira  proportzio  ezberdinetan.  Bitan  agertzen  dira  maila  altuenak  (azkarra eta ertaina). Boligrafoetan eta anpuluetan daude.  o  Insulina Mixtard® 30. Intsulina azkarra erabiltzen du.  o  Humulina® 30:70. Intsulina azkarra erabiltzen du.  o  Humalog Mix® 25, 50. Intsulina ultra-azkarra erabiltzen du.  o  Novomix® 30: ultra-azkarra aspart eta ertaina aspart-protamina.  Gaixo  gehienek  intsulina  nahasturak  behar  dituzte  hobeto  kontrolatzeko.  Zenbakiak  intsulina  azkarraren  edo  ultra- azkarraren  %  adierazten  du.  Bi  zenbaki  daudenean,  txikienak intsulina azkarraren edo ultra-azkarraren % adierazten du.      EMATEKO ERAK  -  Benabarneko  bidez:   bide  honetatik  intsulina  azkarra  erregularra  baino  ezin  da  eman.  Serum  salinoan  edo  glukosalinoan  diluituta.  Zuzenean  eman  daiteke  edo  normalean erabiltzen den moduan: perfusio jarraian  (bonbarekin edo bonbarik gabe).  Intsulina  gainazal  guztiei  atxikitzen  da   (beira,  plastikoa,  ekipoak,  xiringak,  etab.)  horregatik, perfusiorako prestatu den disoluzioaren 25- 50zk baztertzea gomendatzen  da. Ez dira beste farmako batzuekin nahastu behar, nutrizio parenteralean izan ezik.  -  Muskulu barneko bidez: intsulina azkarrarekin baino ez da erabiltzen. Larruazalpeko  bidearen  aldean  xurgapena  azkarrago  gertatzen  da,  eragina  motzagoa  da  eta  min  handiagoa  ematen  du.  Kasu  batzuetan  baino  ez  da  erabiltzen  (desorekak  daudenean).   9.Gaia.-  Farmako normo hipogluzemianteak                                           L Saenz del Burgo      81  -  Larruazalpeko  bidez:   ohikoena  da.  Intsulina  mota  guztiak  bide  honetatik  eman  daitezke. Bi intsulina mota xiringa batean nahastuz gero, lehenengo intsulina azkarra  jarri  behar  da  eta gero  intsulina  luzatua,  intsulina  azkarraren  anpulua  ez  kutsatzeko  beste intsulina mota batzuekin. Behin nahastu direla, lehenbailehen eman behar da.  Larruazalpeko  bidez  eman  behar  da  eta  ez  muskulu  barneko  bidetik   (lehenago  xurgatzen da eta hipogluzemiaren arriskua dago).    Intsulina  nola  hartu  behar  den  ikasi  behar  du  gaixoak  eta  baina  nola  egin  behar  dituen  gluzemia  kapilarraren  autokontrolak.  Beti  mota  eta  xiringa- marka  berdina  erabiltzea  gomendatzen  da,  bitarte  hilak  ezberdinak  izan  daitezkeelako  markaren  arabera.  Intsulina- boligrafoek  fidagarritasuna  handitzen  dute   (dosi  zuzena)  eta  baita  erosotasuna  emateko  eran ere, batez ere agureengan. Marka batzuetan boligrafoak botatzen dira eta beste marka  batzuek  berriz  betetzeko  kartutxoak  erabiltzen  dituzte.  Batzuetan  unitateak  banan- banan  zenbatzen  dira  eta  bestetan  binaka.  Intsulina  azkarrerako  bat  behar  da  gehigarriak  behar  izanez  gero  eta  beste  bat  intsulina  ertainetarako  edo  nahasturetarako.  Boligrafo- izenak:  Innolet®,  Flexpen®,  Optiset®,  Solostar®,  Pen®  eta  aurrean  erabiltzen  duen  intsulinaren  izena. Larruazalpeko bidea erabiliz gero, intsulina agitatu behar da  (gardenak direnak salbu).  Ziztada  egiten  den  lekua  aldatu  behar  da   (sabelaldea,  izterrak,  ipurdia,  etab.)  lipodistrofiak  ekiditeko. Larruazalpeko ehun zelularrean eman behar da, ez azalean, ezta muskuluan ere.  Ez  da  antiseptikorik  erabili  behar  baina  garbitasuna  garrantzitsua  da.  Gaixoak  behar  duenaren arabera xiringa ezberdinak erabiltzen dira: 5 - 8 - 12,7 mm- koak. Xiringa aldatzea  gomendatzen da 6 ziztada emateko erabili ondoren, gutxi gorabehera.  Badaude  ere  perfusio  jarraiarako  bonbak  intsulina  azkarra  edo  ultra- azkarrarekin.  Dosiak programatu daitezke eta beharren arabera dosi gehigarriak eman daitezke ere. Gaur  egungo  indikazioa  hauxe  da:   haurdun  dauden  emakume  diabetikoak  kontrolaturik  ez  daudenean eta DM 1 duten gaixo ez kontrolatuetan.   Intsulinaren kontzentrazioa 100U/ml da, anpuluetan eta baita boligrafoetan ere.  Faktore  ezberdinek  intsulina  xurgatzeko  tasa  aldatzen  dute:   intsulina  mota,  ziztadaren  lekua   (sabelaldea,  besoa,  izterra,  etab.),  sakontasuna,  igurzketa,  tenperatura  (hodi-zabaltzea), ariketa, lipodistrofia, etab.    KONTSERBAZIOA    Berehalaxe erabiliko ez diren anpuluak hozkailuan gorde behar dira, izozketa ekiditen  (4ºC), ez 0ºC baino baxuagoa ez 30ºC baino altuagoa. Berehala ematen den intsulina giro- tenperaturan egon daiteke hilabete bat arte. Irekita dagoen anpulua bota beharko litzateke, 6  aste  pasa  ondoren.  Ziztatzeko,  hozkailutik  atera  behar  da  30  minutu  lehenago.  Bidaietan  hobe da termo edo hozkailu eramangarri batean eramatea. Beti esku-ekipajean eraman.   9.Gaia.-  Farmako normo hipogluzemianteak                                           L Saenz del Burgo      82    EMATEKO JARRAIBIDEAK  -  Mantenimendua  (gaixo  iraunkorra).  Etxean  egiten  da  tratamendua.  Gaixo  bakoitzean oso aldagarria da, adinaren, DM motaren arabera eta abar.   o  Gaixo  batzuetan,  normalean  DM1ean,  multidosi  sistema  erabiltzen  da:  intsulina  azkarra  edo  ultra-azkarra  gosarian,  bazkarian  eta  afarian  (preprandial-jan  baino  lehen)  eta  intsulina  motela   (basal)  Lantus®  gauean.  Gomendatzen da ez hartzea ezer gosaria eta bazkariaren artean.   o  Gosarian eta afarian intsulina ertaineko dosia erabili daiteke, askotan intsulina  nahastura. Batzuetan bazkarian intsulina azkarreko edo ultra-azkarreko dosia  gehitzen  da. Gomendatzen  da  frutaren  bat  hartzean  goizean  zehar  eta  baita  ere afaldu ostean (re-cena) (intsulina ertainaren eragin-pikoa)  o  Batzuetan  intsulina  motelaren  dosi  bat  erabiltzen  da  ahoko  antidiabetikoekin  batera.  o  Gehienean, intsulinaren administrazioa pazientearen arabera egokitu beharko  da.  o  Intsulina jan aurretik eman/ jarri behar da, kontuan izanda erabiltzen ari garen  intsulina  azkarra  edo  ultra-azkarra  den.  Gaixoak  jaten  ez  badu   (analitika,  azterketak, etab.) intsulina gutxitu edo atzeratu beharko da.  -  Diabetesaren  maneiua  ospitalean   (gaixo  desorekatua).  Ospitaleratua  dagoen  pazientean,  gluzemia  hobeto kontrolatzen  da  intsulinarekin,  ADOekin  baino.  Gaurko  joera  da  diabetiko  guztiak  intsulinarekin  tratatzea  eta  ADOak  ez  erabiltzea  alta  ematen zaien arte. Horretarako honako pautak erabiltzen dira:     9.Gaia.-  Farmako normo hipogluzemianteak                                           L Saenz del Burgo      83      o  Aldizkako  Hipergluzemia  moderatua  (<150mg/dl):   bakarrik  intsulina  azkarra  edo ultra-azkarra zuzentzeko (begiratu hurrengo taula).  o  Gaixo  egonkorra,  jaten  duena:   intsulina  basal  gauean  +  jan  aurretik  +  zuzentzeko gehigarriak jan aurretik gluzemia kapilarraren arabera.  o  Aho bidetik jateko gai ez den pazientean: intsulina basal  (ertaina edo luzatua)  gauean  +  zuzentzeko  dosiak  6  orduero  intsulina  azkarra  edo  ultra- azkarrarekin.  o  Egoera kritikoan dagoen pazientean edo jaten ez duen gaixoan hipergluzemia  larriarekin: intsulina erregularra perfusioan benabarneko bidez.     9.Gaia.-  Farmako normo hipogluzemianteak                                           L Saenz del Burgo      84    Pauta  hau  intsulina  azkarra  finkoa  edo  analogoa   (jatordua  baino  lehen)  duten  gaixoentzat diseinatuta dago.    -  Zuzentzeko  jarraibidea  intsulina  preprandial  finkoa  ez  duten  pazienteetan:   Jarraibide  hau  diseinatu  egin  da  jatorduaren  aurretik  intsulina  finkoa  ez  duten  gaixoentzat,  eta  bakarrik  jan  aurretik  intsulina  azkarra  ematen  zaie  beharrezkoa  bada.  Gluzemia kapilarra: Go-Ba-Af.   <70mg/dl:     2 amp Glukosmon® iv  71-200 md/dl:   0U Intsulina azkarra edo ultra-azkarra sc  201-250 mg/dl:   3 U  251-300 mg/dl:   5 U  301-350 mg/dl:   7 U  351-400 mg/dl:   9 U  401-450 mg/dl:   12 U  >451 mg/dl:     zetonuria eta MG  -  Benabarneko  bidezko  intsulinaren  jarraibideak:   Jarraibide  hau  diseinatu  egin  da  dieta  absolutuan  dauden  gaixoentzat,  intsulina  behar  dutenak  era  jarraian.  Honela  prestatzen  da:  S.GHS  500zk  +  1  amp  Glucosmon®  R- 50  +  10mEq  ClK  +  Intsulina  azkarra 6 U/6 ordu  Gluzemia kapilarra seruma jarri aurretik (6ordu):   <70mg/dl:   2 amp Glukosmon® iv + 2 U intsulina gutxiago hurrengo  serumean   9.Gaia.-  Farmako normo hipogluzemianteak                                           L Saenz del Burgo      85  71-100 md/dl:   2 U Intsulina gutxiago hurrengo serumean  101-140 mg/dl:   berdin jarraitu  141-350 mg/dl:   2 U intsulina gehiago jarri hurrengo serumean  >350 mg/dl:     4 U intsulina gehiago jarri hurrengo serumean    ALBO-ONDORIOAK  -  Hipogluzemia:  oso ohikoa da. Ohikoena da asintomatikoa izatea baina sintomak ere  ager  daitezke.  Gluzemia  50-60mg/dl- tik  behera  dagoenean  agertzen  dira  sintomak.  Agertzen den klinika zera da:  izerdi hotza, zurbiltasuna, ahultasuna, gose sentsazioa,  takikardia,  dardara   (hori  guztia  katekolaminen  askapenaren  ondorioz),  ikuspen  lausoa ere pairatu dezakete, portaera arraroa, foku neurologikoak, koma  (hori guztia  neuroglukopeniaren  ondorioz).  Tratamendua  sintomatikoa  edo  asintomatikoa  den  arabera, intentsitatearen eta kausaren arabera izango da:  ez da gauza bera intsulina  azkarraren  ondorioz  agertzea  (5- 6  ordu  irauten  du)  edo  intsulina  ertaina  edo  ahoko  antidiabetikoen ondorioz (24 ordu irauten dute) agertzea.   Hipogluzemia  asintomatikoa  denean:  zukuak  eman,  ura  azukrearekin,  etab.  Sintomatikoa  denean  lehenbailehen  1-2  Glucosmon  R- 50®  anpulu  benabarneko  bidez  eman  behar  zaizkio  edo  50ml  glukosa  %50- ean.  Suspertzea  oso  azkar  gertatzen da, minutu batzuetan. Tratamendua egin eta gluzemia errepikatu behar da  5- 10minutu  beranduago.  Glukagon  ere  eman  daiteke  1mg  larruazalpeko  bidez,  muskulu  barneko  bidez  edo  benabarneko  bidetik,  hipergluzemia  eraginduz  (hozkailuan  gorde).  Geroago,  baloratu  behar  da  beharrezkoa  den   (%10)  serum  glukosatuarekin  jarraitzea  hipogluzemiaren  kausa  mantenduz  gero.  Gainera,  lehen  erabiltzen zen dosia egokitu beharko da.  -  Lipodistrofia:   larruazalpeko  ehun  zelularraren  atrofia  edo  hipertrofian  datza  eta  gaixoak  ziztada  egiten  duen  lekuan  agertu  ohi  da.  Gehiago  sotzen  zen  intsulina  animalietatik ateratzen zenean. Prebenitzeko, leku ezberdinetan ziztatu behar da eta  giza-intsulinak erabili behar dira.  -  Alergiak: giza-intsulinekin arraroa da agertzea.  -  Infekzioak: lokalak edo sepsia, ez oso ohikoa.    2.- AHOKO ANTIDIABETIKOAK (ADO).-    DM  2.motarako  baino  ez  dira  erabiltzen,  ez  DM  1.motarako,  ezta  haurdun  daudenetan  edo  desoreka  akutuak  daudenean  ere.  Batzuetan  2.motatako  diabetikoan  intsulina elkartzen da ahoko antidiabetikoekin.   9.Gaia.-  Farmako normo hipogluzemianteak                                           L Saenz del Burgo      86  Mekanismoaren araberako sailkapena:  -  Sekretagogoak:  sulfonilureak  eta  glinidak   (repaglinida).  Pankrearen  intsulina  sekrezioa handitzen dute. Horrela gluzemia postprandiala jaisten da.  -  Gluzemia basala jaisten dutenak (preprandial): biguanidak eta glitazonak  -  Heste-xurgapen hidrokarbonatuaren inhibitzaileak:  akarbosa. Gluzemia postprandiala  gutxitzen dute.    A.- SULFONILUREAK    Deribatu sulfamidikoak dira.  Pankrea estimulatzen dute intsulina jaria  zezan  (zeozer  jariatzeko gai izan behar du, horregatik DM1ean ezin dira erabili).    Farmako motak:  -  Glibenklamida: (Daonil®, Euglucon®). Giltzurrunetatik iraizten dira.  -  Glimepirida:   (Amaryl®).  Hauxe  ez  da  giltzurrunetatik  iraizten.  Behazunetatik  kanporatzen  da.  Beraz,  giltzurruneko  gutxiegitasun  kroniko  arinean  erabili  daiteke  (larria denean, intsulina erabili beharko da). Egunean zehar behin eman daiteke.  -  Glipizida:   (Minodiab®).  Glibenklamidak  baino  erdibizitza  laburragoa  dauka  (hipogluzemiaren arrisku txikiagoa).  Aho bidez hartzen dira, jan aurretik (hobe janaldi oparoak baino lehen).    Albo-ondorioak:  Hipogluzemia   (intsulinarako  esan  dena,  hemen  ere  esan  dezakagu),  goragaleak,  aldaketa  hematologikoak, hipersentiberatasuna, medikamentuen arteko elkarrekintzak, etab.    B.- BIGUANIDAK: Metformina    Gibeleko glukosa- produkzioaren inhibitzaile moduan erabiltzen dira. Ez dute intsulina  mailaren igoera eragiten.  Ehunetan glukosaren metabolismoa bultzatzen dute.  Hesteetan glukosaren xurgapena murrizten dute.  Luze erabiliz gero kolesterol eta TG-en mailak jaisten dituzte.    Indikazioak:  DM  2.motarako  erabitzen  dira,  batez  ere  gaixo  potoloetan  eta  askotan  sulfonilureekin  edo  glinidekin elkarturik. Batzuetan, intsulinarekin ere elkar daitezke.   9.Gaia.-  Farmako normo hipogluzemianteak                                           L Saenz del Burgo      87  Farmako motak:  Metformina: (Dianben®). Aho bidez hartzen da janaldiaren erdian.    Albo-ondorioak:  Ez  dute  hipogluzemiarik  sortzen.  Azidosi  laktikoaren  arriskua  dago.  Horregatik,  zirkulazio  arterialaren  asaldura,  ICC,  hipoxia,  giltzurruneko  gutxiegitasun  kronikoa,  gibel- gutxiegitasuna, etab duten gaixoetan ezin dira erabili. Digestio- intolerantzia eragin dezakete,  batez ere beherakoa  (egun batzuetan desagertzen dena) eta zapore metalikoa ahoan.    C.- GLINIDAK: Repaglinida (Novonorm®)    Hauxe  ere  pankrearen  intsulinaren  farmako  sekretagogoa  dugu  eta  DM  2.motarako  erabiltzen da. Preprandialki hartzen da. Akzio laburra daukanez, hipergluzemia postprandiala  gutxitzen  du.  Albo-ondorioen  artean:  hipogluzemia,  begi- nahasteak,  digestio-nahasteak,  gibel- asaldurak, alergiak, etab. Elkarrekintza farmakologikoak dauzka. Behazunetik izuritzen  denez, giltzurruneko gutxiegitasunean erabili daiteke.    D.- GLITAZONAK: Rosiglitazona (Avandia®)/ Pioglitazona (Actos®)      Intsulinarekiko erresistentzia periferikoa gutxitzen dute, gibeleko glukoneogenesia eta  glukosaren  erabilera  bultzatzen  dituzte.  Batez  ere,  hipergluzemia  preprandiala  gutxitzen  dute. Ez dira intsulinarekin batera eman behar. Albo-ondorioak:  asaldura gastrointestinalak.    E.- ENTZIMEN INHIBITZAILEAK: Akarbosa (Glucobay®)/Miglitol      Maltosaren  deribatua  dugu,  jatorri  mikrobianoa,  heste-entzimen  eragina  (karbohidratoak  txikitzen  dituztenak:  α-glikosidasak)  inhibitzen  dutenak.  Beraz,  karbohidratoen  digestioa  luzatzen  da  eta  ondorioz,  glukosa  astiroago  pasatzen  da  odolera.  Honek  hipergluzemia  postprandiala  gutxitzen  du.  Ez  du  hipogluzemia  eragiten,  normogluzemia  baizik.  DM  duten  helduetan  beste  tratamenduekin  batera  erabiltzen  da,  gehigarri moduan (ahoko antidiabetikoekin edo intsulinarekin).  Albo-ondorioen  artean,  hauexek:  meteorismoa  eta  beherakoa   (gutxiagotan  agertzen  dira  dosi baxuekin hasiz gero).   Aho bidez hartzen dira, janaldiaren hasieran (hirutan).   9.Gaia.-  Farmako normo hipogluzemianteak                                           L Saenz del Burgo      88  Akarbosa  sulfonilureekin  edo  intsulinarekin  hartzen  duten  gaixoetan,  hipogluzemiak  gertatzen  direnean,  ez  diogu  azukrea  eman  behar   (sakarosa),  glukosa  baizik  (Glucosport®=glukosa).    F.- ADO + INTSULINA    Normalean,  DM  2an,  intsulina  motela   (Lantus®)  +  Metformina  edo  Repaglinida  edo  Sulfonilurea elkartu daitezke.    F.- ADOen ELKARTEA    Diabetesa  hobeto  kontrolatzeko,  askotan  bi  antidiabetiko  edo  gehiago  elkartu  daitezke:  Repaglinida + Metformina; Sulfonilurea + Metformina. Gainera Akarbosa ere gehitu  ahal da.     3.-BESTE TRATAMENDU BATZUK.-    A.- DIETA  Hartzen  diren  kaloriak  IMC- ari  egokitu  behar  dira,  karbohidratu  sinpleak  saihestuz  (goxokiak, opilak) eta frutak eta zerealak hartuz. Karbohidratuak: %45- 60; Proteinak: %15-20  (0,8g/kg(pisua)/egun); Koipe aseak <%7; Kolesterola<200mg/egun    B.- ARRISKU-FAKTORE KARDIOBASKULARREN TRATAMENDUA  -  Hiperlipemia: LDL, HDL, TG  -  HTA  -  Obesitatea  -  Tabakoa  -  Sedentarismoa   
