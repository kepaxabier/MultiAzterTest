                              ELIKADURA ETA KIROL ERRENDIMENDUA.  Elikadura egokia eta kirol errendimenduaren artean dagoen erlazioa aspaldi ezaguna da. Dena den, praktika dietetiko ez egokiak jarraitzen duten kirolari asko dago eta, okerragoa dena, zenbait entrenatzaileek praktika ez-egokiak gomendatzen dituzte, batez ere gazteengan. Gaur egun kirol-medikuak esparru gehiagotan sartzen ari direnez arazoa pixkanaka konpontzen ari da, batez ere elite-mailan. Bestalde, dibulgazio-aldizkariak gai honen inguruko informazioa ematen dute, nahiz eta zenbaitetan nahasgarria izan daitekeen. Elikadurari buruz ari garenean hurrengo esaldia kontuan hartzea nahitaezkoa da. Ezdagotxapelketairabazierazikodizuenelikagairik,bainaelikaduraokerbatekerrendimenduajaisteaeramandiezazuke. Adibidez, kirolarietan behatu daitezken neke kroniko eta emaitza kaskar asko dietari lotuta daude. Baita ere, anorexiak eragina izan du kirolari gazteetan eta nahiz eta kasu klinikoak kuantitatiboki gehiegi ez izan, gutxiegi jateko joera duten emakume kirolari gazteak asko dira. Orokorrean kirolarien elikadurari buruz ari garenean, pertsona osasuntsuentzat ematen diren gomendioak erabilgarriak dira. Hau da, dieta egoki batek karbohidratoen (%50-60), lipidoen (%30-35) eta proteinen (%10-15) proportzio egokiak bete behar ditu eta baita ere gatz mineralen eta bitaminen beharrak ase behar ditu. Kirolarien kasuetan behar hauek ez-kirolarietan baino handiagoak izango dira eta horregatik gehiago jan beharko dute (bakoitza egiten duen kirolari egokitua). Egiten den kirolaren arabera proportzio hauek zertxobait aldatu daitezke. Adibidez, distantzia luzeetan aritzen diren kirolarietan karbohidratoen proportzioa goiko mugatik hurbilago egon beharko litzateke. Aldiz, gihartzen ari den pertsona batek proteinen behar handiagoak izango ditu. Dena den, kasu hauetan ere ez da 2g/kg/eguneko muga gainditu behar. Zenbait aminoazido proteinen partaide izan ez ezik, hipofisian eraginak ere izan dezakete edo neurotransmisore izan daitezke. Horregatik, dosi handiagoek eragindako hobekuntzak laguntza ergogenikoetan sartuko lirateke eta ez elikaduraren esparruan. Adibide gisa, argininak GH-aren askapena eragin dezake hipofisian. Lipidoak beheko mailetan mantendu behar dira, eta batez ere landare-jatorria dutenak hartu behar dira.  Bitamina eta mineralen osagarriei dagokionez, eztabaida handia dago. Alde batetik liburu gehienek jakian hartzen denarekin nahikoa dela dioten bitartean, kirolari askok osagarriak hartzen dituzte. Horrela mineralak eta bitaminak hartzen dituztela ziurtatzea errazagoa da. Zenbait kasuetan osagarriak oso erabiliak dira: Emakumeengan burdin osagarria erabiltzea nahiko normala izaten da, hilerokoarekin gertatzen diren burdin-galerak kirolak sortutakoari batzen zaizkielako. Gainera emakumeek irudiaren arreta dela eta, gutxiago jatea jotzen dute eta ondorioz burdin gutxiago hartzea. Arnas-bideen infekzioak ekiditeko bitamina erreduzitzaileak (A, C, E) edota glutamina, globulu zurien sustratoa dena, asko erabiltzen dira. Bitamina liposolugarri gutxi hartzea oso normala izaten da kirolarietan, pisua galtzeko gantz gutxi duten elikagaiak hartzen dituztelako. Hau areagotzen da batez ere oliba-olioa hartzen den herrietan, ekilore eta hazien olioek E bitamina gehiago baitute. Arestian, beste mantenugaien (aminoazidoak, karbohidratoak, gantz azido ez saturatuak e.a.) osagarriak modan jarri dira. Hauen artean kate adarkatua duten aminoazidoak arrakasta handia hartu dute. Oraingoz, bere onura ez dago frogatua nahiz eta zenbaitek akidura zentrala eta infekzioak ekiditeko balio dutela iradoki. Dena den, osogarriak oro har jateko zailtasunak dutenengan edo pisua hartu behar duten kirolariengan erabilgarriak izan daitezke.  DIETA BEREZIAK Lehiaketa_aurreko_dieta Lehen aipatu dugun bezala azken orduan hartzen diren elikagaiak ez dute miraririk egingo, baina elikadura txar batek kirolarien helburuak pikutara bidali ditzake. Kasu guztietan ez litzateke esperimenturik egin behar lehiaketa egunetan. Oro har, eta batez ere lehiaketa iraupen luzekoa bada, jaten den karbohidratoen kopurua are gehiago handitzea gomendatzen da aurreko egunetan. Halere, lehiaketa aurreko dieta nahiko gauza pertsonala izan behar du, ez baita hartu behar arazo gastrointestinalak sortzen dituzten jakiak eta ez litzateke lehiaketa egunean esperimenturik egin behar. Esnea eta igaliak dira zenbaitei arazoak sor diezaiekeen ohiko jakiak. Urari dagokionez, komenigarria da ura hartzea lehiaketa hasi baino ordu erdi arte. Eztabaida handia dago edari glukosatsuak lehiaketa aurretik hartzearen inguruan. Zenbaiten ustez intsulinemia eragin dezake gorputza egoera anabolikoan jarriz kirola egin aurretik. Dena den, hau pertsonala dela ere dirudi. Lehiaketa_goizean_ba_da: Afaria eta gosaria egin behar dira. Afaria lotara joan baino bi ordu aurretik edo lehenago egin behar da eta gosaritik lehiaketara gutxienez 2 1/2 edo 3 ordu egongo dira, digestioak ariketa fisikoa oztopa ez dezan. Bi kasuetan karbohidratoak izango dira nagusi. Gantzek digeri aparatuaren hustuketa zailtzen dute eta proteinek, digerikaitzak izateaz gain, uraren beharrak handitzen dituzte. Karbohidratoak konplexuak ba dira hobe.  Lehiaketaarratsaldezbada. Gosaria eta bazkaria egin behar dira, gosaria sendo samarra egin daiteke, bazkaria oso arina izanik. Bestelako gomendioak lehengoaren antzekoak.    Lehiaketa_ondorengo_janaria. Bi baldintza bete behar ditu hidratatzailea eta karbohidratoetan aberatsa. Ez du oso astuna izan behar ariketaren ondoren, digeri aparatura doan odol fluxua oso ugaria ez delako. Egokia izaten da lehiaketa bukatzen denetik karbohidratoak (bakunak zein konplexuak) hartzea. Une horietan glukogeno sintetasa aktibitatea handiago delako. Honek karbohidrato mailak egokiak mantentzen lagunduko du. Karbohidratoen mailen suspertzea oso garrantzitsua da iraupen luzeko ariketetan, batez ere hurrengo egunetan beste lehiaketa bat ba dago. Ariketa luze baten ondoren karbohidratoen mailak berreskuratzeko ia bi egun behar dira. Aldiz ariketa motzen ondoren 24 ordurekin nahikoa izaten da. Gatz mineralak hartzen ba dira, ura ere nahi den guztia hartuko da. Gai honen inguruan ikusi da, igandean futbol partida jokatzen zuten jokalariek, bere ohiko dietarekin, ez zituztela muskuluko glukogeno mailak asteazkenerako birlortzen. Txirrindularitzako itzulietan ere egun batetik bestera gluzido mailak birlortzea lan nekeza eta erabakigarria izango da.  Muskuluetako_gluzidoen_mailak_igotzeko_dietak.  Muskuluak duen glukogeno maila distantzia luzeetako kiroletan arrakasta lortzeko faktore garrantzitsua da. Dieta eta ariketaren bidez maila hauek aldatu daitezke. Honi dagokionez, zenbait esperimentuek behatu dute muskuluko glukogeno deposituak agortu eta gero, gluzidoak hartzen ba dira, glukogenoaren superkonpentsazioa gertatzen dela. Behaketa hauetan oinarrituz hiru prozedura egiten dira. 1. Lehiaketaren aurretik (3-4 egun) karbohidratoetan aberatsa den dieta hartu, ariketa nekagarria egin gabe. 2. Dieta mistoa jarraitu eta gero ariketa sendo eta luzea egin (lehiaketa baino 3-4 egun lehenago) eta ondoren karbohidratoetan aberatsa den dieta segitzea ariketa nekagarria egin gabe. 3. Dieta mistoa jarraitu, ariketa egin, gantz eta proteinetan aberatsa den dieta hartu (2-3 egun) eta azkeneko hiru egunetan ariketa arina (edo atsedena) eta karbohidratoetan aberatsa den dieta hartu. Glukogenoaren gainkargari dagokionez azkenekoa eraginkorrena da, baina zenbait arazo planteatzen ditu eta gehienetan lehenengoa edo bigarrena erabiltzen dira: - Glukogeno mailak baxuak direnean nekea nabaritzen delako. Hau psikologikoki ez da egokia izango lehiaketa baten aurretik - Glukogenoaren gainkarga gehiegi erabiltzeak ondorio txarrak dakarrela behatu da: mioglobinuria, EKG-ren aldaketak, toraxeko mina e.a.. Hau hirugarren dieta jarraituz nabariagoa izango da. - Glukogenoaren gehiegizko kargak astuntasuna sortuko du (handiagoa 3. dietan), glukogenoa urarekin metatzen baita. Erantzun hau aldagarria da pertsonaz pertsona.Horregatik, dieta hauek lehiaketan frogatu aurretik, entrenamendu saioetan frogatu beharko dira. Elikadura_ariketaren_zehar Ariketa luzeetan (>90 min), gorputzeko gluzido erreserbak ez dira nahikoak izaten. Horregatik, ariketaren zehar gluzidoen ingestioa egokia da. Kasu honetan elikagaiak jatea ez du intsulinemia handitzen, ariketak (katekolaminak) hormonaren jariapena inhibitzen duelako. Hartzen diren elikagaiak batez ere gluzidikoak izango dira. a) gluzidoen disoluzio urtsuak, ez oso kontzentratuak. Maratoia eta futbola bezalako ariketetan. b) Platanoak, arroz-tartak, barratxoak e.a. txirrindularitzan eta oso ariketa luzeetan   Argaltzeko_dietak_kirolarietan Argaltzeko dietak medikuen kontrolpean egin behar badira, arrazoi handiagoz kirolarietan. Areago, kirolari gazteetan anorexiaren arazoa dela eta kontu handiz ibili behar da. Dieta egin aurretik norberaren pisu egokia eta gantz proportzioa finkatzea beharrezkoa da. Horretarako gorputz ataletako eta azaleko tolesduren neurketak egin behar dira. Horren ondoren, gantz proportzioa gehiegizkoa dela behatzen ba da, dieta jarri daiteke (puntu hau oso eztabaidagarria izan daiteke). Dieta honek zenbait gomendio bete behar ditu. - Ez da uraren edatea murriztu behar. - Defizit kalorikoa ez da eguneko 1000 kCal-tik pasa behar. Honek gehienez astero 800 g argaltzea eragingo du. - Proteinen, gatz mineralen eta bitaminen beharrak ase behar dira. Hauek norberaren adina, sexu eta pisuarentzat egokitu behar dira. - Pisu galera ariketa arinarekin batera egin behar da. Ordea, ez da komenigarria izango indar handiko ariketarekin edo errendimendua handia izan behar duenean egitea. - Gantzaren %9 baino gutxiago duten gizonezkoek eta %15 baino gutxiago duten emakumezkoek oso baldintza hertsietan galdu behar dute gantza eta medikuaren kontrola oso zehatza izan beharko du. - Praktikan heziketa egoki bat, inkesta egin ondoren egokiagoa izaten da edozein dieta baino.  PISUA HARTZEKO DIETEN GOMENDIOAK. - Elikagaien aborokina ez ditu egunero 1000 kCal-ak gainditu behar. - Gantz proportzioa kontrolatu behar da tolesdura dermikoen bidez. - Muskulazio programa batekin lotzea komenigarria da.        . 
