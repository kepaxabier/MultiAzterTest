










I. BIOELEKTRIZITATEA
3. Sinapsia eta neurotransmisoreak


1. SINAPSI ELEKTRIKOA
Sinapsia bulkada elektrikoa zelula batetik bestera transmititzen lekuari
deritzo. Horrela, bigarren zelulan (zelulapostsinaptikoan) ekintza-potentziala
eragingo da, eta horrek eroan egingo du. Bi motatakoak izan daitezke sinapsiak:
elektrikoak edo kimikoak.
Sinapsi elektrikoan bulkada zelula bakarrean zehar eroaten den bezala
transmititzen da hurrengo zelulara, hau da, korronte lokalen bidez. Kasu
horietan, zelula kitzikagarriak beren artean daude lotuta,gap loturaizeneko
egituren bidez. Gap loturak transmintz proteinek sortutako poroak dira, bi
zelulen zitoplasmak konektatzen dituztenak ioiak bertatik igarotzea
ahalbidetuz. Modu horretan karga elektrikoak zelula postsinaptikora pasatzen
dira, horretan despolarizazioa eraginez eta beraz EP.
Sinapsi elektrikoaren ezaugarri nagusiak honakoak dira: bi noranzkokoa dela,
hau da, bi noranzkoetan transmititu daitezkeela bulkadak, eta oso bizkorra
dela.


2. SINAPSI KIMIKOA
Sinapsi elektrikoa baino motelagoa da, baina horren abantaila zera da: modu
askoz zehatzagoan erregulatu daitekeela. EP transmititzen duen zelulak
(zelulapresinaptikoak) konposatu kimiko bat askatzen du:neurotransmisorea. NTa
zelula arteko espazioan zehar zelula postsinaptikoraino heltzen da eta bere
gain eragiten du; zelulen artean ez dago kontakturik, eta beraz sinapsi kimikoa
noranzko bakarrekoa da.
Zelula presinaptikoa neurona izaten da beti, neurona delako sinapsi kimikoa
egin dezakeen zelula-mota bakarra. Zelula postsinaptikoa, aldiz, neurona izan
daiteke edo beste zelula-mota bat. Bi zelulen artean dagoen zelula arteko
espazioariespazio sinaptikoderitzo.
Neurona presinaptikoaren axoiak, sinapsira heltzean, mielinazko zorroa galtzen
du eta zabalago bihurtzen da,botoi sinaptikoizeneko egitura osatuz. Botoi
sinaptikoa besikulaz beteta dago;besikula sinaptikohoriek NTz beteta daude.
EP botoi sinaptikora heltzean hori despolarizatu egiten da. Baina hemen ez dago
tentsioaren menpeko Na+-kanalik, baizik eta tentsioaren menpeko Ca++-kanalak.
Mintza despolarizatzean kanal horiek ireki eta Ca++botoi sinaptikora sartzen
da, bere gradiente elektrokimikoa dela eta. Ca++bigarren mezulari garrantzitsua
da, eta botoi sinaptikoan besikula sinaptikoak mintz plasmatikoarekin
fusionatzea eragiten du. Horrela, NTak espazio sinaptikora askatzen ditu
neurona presinaptikoak, eta NTak zelula postsinaptikora helduko dira,
erantzunen bat eraginez bertan.
Espazio sinaptikoan NTak dauden bitartean zelula postsinaptikoa estimulatzen
jarraituko dute. Beraz, NTen eraginak gelditzeko mekanismoak beharrezkoak dira,
beren efektuak interesezkoak direnean soilik eduki ahal izateko. Bi mekanismo
daude horretarako:
-Entzimen bidezko degradazioa. Horiek espazio sinaptikoan edo zelulen mintzaren
kanpoko aldean egon behar dira, eta NT bakoitzak entzima degradatzaile
espezifikoak izango ditu.
-Birxurgatze presinaptikoa. Neurona presinaptikoak (edo beste zelula batzuek,
adibidez glia zelulek) NTak birxurga ditzake eta horrela berrerabili ere egin
ditzake. Horretarako hartzaile espezifikoak izan behar ditu mintz
plasmatikoaren kanporanzko aldean.
-Diluzioa. NTen parte bat espazio sinaptikotik irten daiteke difusioz eta
zelula arteko fluidoan edo plasman diluitu.


3. ERANTZUN POSTSINAPTIKOA
3.1 HARTZAILEAK
Sinapsia funtzionala izateko zelula postsinaptikoak NTak ezagutzen dituen
hartzaileak izan behar ditu. Hartzaileak mintzeko proteinak dira, zelulaz
kanpoko espaziorantz NT ezagutzen eta lotzen duen domeinuren bat daukatenak,
eta oso espezifikoak dira, bakoitzak NT mota bakarra ezagutzen du. Hartzaileak
erantzun bat eragingo du zelula postsinaptikoan NT lotzearen ondorioz, hau da,
NTak daraman informazioa zelula postsinaptikora transmititzen da.
Hartzaile-mota ezberdinak daude, eta motak NTak eragiten duen erantzuna
determinatuko du. Bi hartzaile-mota daude:
-Hartzaile metabotropikoak. Hauek G proteinei edo sistema entzimatikoei
akoplatuta egon daitezke, eta batzuk entzimak dira. Azken finean, hartzaile
hauen bidez entzimak aktibatzen edo inhibitzen dira zelulan, erantzun
ezberdinak sortuz zelula postsinaptikoan. Kasu batzuetan (baina ez beti) azken
ondorioa ioi-kanal baten irekiera edo itxiera izan daiteke. Azken erantzuna
eragiteko zenbait mekanismo piztu behar denez erantzun moteleko hartzaileak
dira. Hauek neuronak ez diren zelula postsinaptikoetan agertzen dira batez ere.
Adibidez, noradrenalinaren hartzaile metabotropikoa, azkenean ioi-kanalen
irekiera eragiten du.
-Hartzaile ionotropikoak. Ugarienak dira. Hartzailea bera ioi-kanal bat da. NT
lotzen zaionean kanala ireki egingo da, berazerantzun azkarrekohartzaileak
dira. Adb.: azetilkolina-hartzaile nikotinikoa Na+- eta K+-kanal bat da.


3.2 ERANTZUN ELEKTRIKO LOKALA
NTek, gehienetan, zelula postsinaptikoaren mintzaren iragazkortasuna aldatzea
eragiten dute, ioi-kanalen gain izan ohi dutelako eragina. Ioi-kanalen arabera
bi eragin posible gerta daitezke: mintz postsinaptikoaren behin-behineko
despolarizazioa edo behin-behineko hiperpolarizazioa.
-PPSA: potentzial postsinaptiko aktibatzailea (EPSP ingelesez). Mintz
postsinaptikoaren behin-behineko despolarizazioa da, EP presinaptiko baten
iristeak eragindakoa. Aktibatzaile edo kitzikatzaile deritzo mintz-potentziala
atari-potentzialera hurbiltzen duelako eta beraz zelula postsinaptikoan EP bat
gertatzearen probabilitatea handitzen duelako.
PPSA eragiten duen erantzun komunena Na+-kanalen irekiera da.
-PPSI: potentzial postsinaptiko inhibitzailea (IPSP ingelesez). Mintz
postsinaptikoaren behin-behineko hiperpolarizazioa da, EP presinaptiko baten
iristeak eragindakoa. Zelula batek PPSI batetik erantzuten badio kinada bati,
hiperpolarizazioa dela eta zelula postsinaptikoa erresistenteagoa izango da
beste neurona batzuengandik datozen kinada aktibatzaileen aurrean, atari-
potentzialeraino heltzeko beharrezkoa izango den tentsio-aldaketa handiagoa
bihurtu delako.
Zein kanalen irekierak eragingo du PPSI bat? PPSI eragiten duen erantzun
komunena K+- eta Cl--kanalen irekiera da.
Erantzun elektriko lokal hauekpotentzial graduatuakdira. Hau da, atari-
potentzialera heltzen ez diren heinean, erantzun elektriko lokalen anplitudea
heldu den kinadaren intentsitatearekiko proportzionalak dira. Zelula
postsinaptikoak askatu dezakeen NT-kopurua aldakorra da, eta horrek zelula
postsinaptikora heldutako kinadaren intentsitatea determinatuko du;
intentsitate horrekiko proportzionala izango da zelula postsinaptikoan
sortutako potentzial graduatuaren anplitudea.
Potentzial graduatua puntu baten gertatuko da eta mintzean zehar eroango da,
korronte lokalen bidez. Hala ere, distantziarekin intentsitatea galtzen joango
da! Zelula postsinaptikoa neurona denean, honek EPak sortu ditzakeen eskualde
bat izango du mintzean:kolpekari-zonaldea. Hemen sor daitezke EPak, nahikoa
Na+-kanal daudelako horretarako. Posible da, orduan, kinada jasotzen den
puntuan atari-potentziala gainditzea potentzial graduatu batek, baina
kolpekari-zonaldera iristerako intentsitatea galdu izana eta EP ez eragitea.


3.3 SARRERA SINAPTIKOEN INTEGRAZIOA
Zelula postsinaptiko batek hainbat kinada jaso ditzake batera, sarrera
sinaptiko ezberdinen integrazioa edo batura eragiten duena.
Zelulak PPSA batekin erantzuten badu gauza ezberdinak gerta daitezke. Kasu
batzuetan PPSA nahikoa izan daiteke atari-potentziala gainditzeko eta EP
postsinaptiko bat eragiteko, baina hori ez da normalena. Gehienetan PPSA baten
anplitudea ez da nahikoa atari-potentzialera heltzeko eta zenbait sarrera
sinaptikoren integrazioa beharrezkoa izaten da. Integrazio horretan PPSI-ak ere
ager daitezke, eta adibidez zelula batek PPSA bat izan dezake puntu baten eta
PPSI bat beste puntu baten; sarrera hauek elkar ezeztatuko dira.
Sarrera sinaptikoen integrazioa bi motatakoa izan daiteke:
-Espaziala. Zelula batek aldi berean bi kinada edo gehiago jasotzean gertatzen
da. Zelularen puntu ezberdinetan dauden sinapsi ezberdinetan gertatu behar da
hori. Integrazioaren emaitza kinada bakoitzaren aurrean sortutako erantzunen
batura izango da.
-Denborala. Zelulak sinapsi beretik datozen ondoz ondoko kinadak jasotzean
gertatzen da. Kasu horretan erantzun bakoitza aurrekoarekin teilakatzen da.
Neuronen kasuan, integrazioaren emaitza aktibatzailea bada eta EP sortzea
eragiten badu, hori kolpekari-zonaldean gertatzen da. Normalean axoitik hurbil
dago eta horrek EP eroan egingo du.
KONTUZ. Zelula postsinaptiko guztiak ez dira zelula kitzikagarriak, hau da,
batzuek ez dute EPik sortzen. Hala ere, zelula horietan ere PPSA-ak eta PPSI-ak
sor daitezke, eta emaitza ezberdinak eragingo dituzte batzuek eta besteek.
Adibidez, hormona baten askapena, edo listuaren jariapena.


4. NEUROTRANSMISOREAK
Neurona presinaptikoek espazio sinaptikora askatutako sustantziak dira. NTek
erantzun bat eragiten dute zelula postsinaptikoan, baina erantzuna ez da NTaren
menpekoa baizik etazelula postsinaptikoak dauzkan hartzaileenaraberakoa.
Neurona bakoitzak NT mota jakin bat ekoizten du, baina NT horrek eragin
ezberdinak izan ditzake zelula postsinaptikoek dauzkaten hartzaile-azpimoten
arabera.


4.1 NEUROTRANSMISOREEN EKOIZPENA
NTak neurona presinaptikoek ekoizten dituzte, baina ez beti leku berean. NT
batzuk (peptidikoak) soman sortzen dira, erretikulu endoplasmatiko bikortsuan,
prekurtsore inaktibo-forman; horiek botoi sinaptikoraino heldu behar dira eta
bertan entzima espezifikoek horiek eraldatzen dituzte NT helduak sortzeko.
Entzima horiek ere erretikulu endoplasmikoan sortzen dira.
Beste NT batzuk botoi sinaptikoan bertan sintetizatzen dira, baina kasu
horretan ere sintesia egiten duten entzimak erretikulu endoplasmikoan sortzen
dira. Edozein kasutan beraz molekula ezberdinak somatik botoi sinaptikoraino
garraiatu behar dira. Garraio hori zitoeskeletoari esker egiten du neuronak,
axoian zeharreko mikrotubuluei esker hain zuzen ere. Horien gainean garraiatuko
dira konposatu ezberdinak, besikulen barruan kasu batzuetan edo zuzenean
mikrotobuluei lotuta beste batzuetan, kinesina izeneko proteina mugikorrari
esker.


4.2 NEUROTRANSMISORE-MOTAK
Gure gorputzean mota ugarienak azetilkolina, amina biogenikoak (katekolaminak
eta serotonina), aminoazidoak (Glu, Asp, Gly eta GABA), neuropeptidoak,
lipidoak eta gasak dira.


AZETILKOLINA
Gorputzeko NTrik ugariena da. Batez ere bizkar-muineko motoneuronek, NSP-ko
neuronek eta NSS-ko neurona preganglionarrek eta memoriarekin eta borondatezko
mugimenduekin erlazionatutako burmuineko zenbait zonaldeko neuronek jariatzen
dute.
Bihartzaile kolinergiko-mota dago:
-Nikotinikoak. Ionotropikoak dira eta nikotinarekiko sentikorrak. PPSA-
k eragiten dituzte. Muskulu eskeletikoan, NSZ-ean eta NSA-an daude.
-Muskarinikoak. Metabotropikoak dira eta muskarinarekiko sentikorrak. G
proteinei asoziatzen dira mota ezberdin guztiak, eta oso eragin ezberdinak
dauzkate. Muskulu leunean eta kardiakoan, guruinetan eta NSZ-ean daude.
Azetilkolinaren ekintzak azetilkolinesterasa entzimak kontrolatzen ditu, horrek
azetilkolina degradatzen duelako azido azetikoa eta kolina askatuz. Neurona
presinaptikoak kolina birxurgatu eta berrerabiltzen du. Azetilkolina molekula
berriak botoi sinaptikoan bertan sintetizatzen dira, mitokondrioetatik datorren
azetil-coA-k azetiloa emango dio kolina molekulari azetilkolina berria sortuz.
FISIOPATOL:
-Azetilkolinesterasa jardueraren gutxiegitasunak azetilkolina-maila altuegiak
eragin ditzake eta ondorioz muskuluetako espasmoak
-Azetilkolina-maila gutxituek ondorio ezberdinak izan ditzakete, erasandako
burmuinaren eskualdeen arabera: memoria-galera, dementzia edo asaldura
motorrak. Izan ere, Alzheimerren gaitza azaltzeko hipotesirik zabalduena horixe
da: azetilkolina-mailen gutxitzeak eragiten duela.




AMINA BIOGENIKOAK
Amina biogenikoak aminoazido bakunen eratorriak dira eta guztiek daukate amina
bat. Katekolaminak bi dira (noradrenalina eta dopamina) eta tirosinatik
eratortzen dira; serotonina aldiz triptofanotik eratortzen da.
Beren eragina aktibatzailea zein inhibitzailea izan daiteke, zelula
postsinaptikoaren hartzaile-motaren arabera. Izan ere, NT berak eragin
ezberdinak izan ditzake lotzen duen hartzailearen arabera.
Amina biogenikoen kontrola birxurgapen presinaptikoaren bidez egiten da %80ean.
Beste %20 entzimen bidezko degradazioz gelditzen da, katekol O-
metiltransferasaren (COMT) eta monoamina oxidasa (MAO) entzimen bidez.
-Noradrenalina. Katekolamina horrek eragin aktibatzailea zein inhibitzailea
izan dezake, zelula postsinaptikoaren arabera. NSS-aren azken NT da, baina NSZ-
ean ere aurki daiteke, entzefaloaren zonalde ezberdinetan. Entzefaloaren
jarduera-maila determinatzen du, esnarazi egiten du eta esnatuta mantentzen du.
FISIOPATOL: Noradrenalina-urritasunak depresioa eta arreta-gabezia eragiten
ditu. Droga batzuek (anfetaminak, kokainak) noradrenalinaren askapena handitzen
dute, euforia-sentsazioa eta hiperaktibitatea eraginez, baina baita
hipertentsioa eta bihotzeko arritmiak.
-Dopamina. Hori ere katekolamina da. Oso ugaria da entzefaloan, bertan emozio-
egoera erregulatzen du eta azetilkolinarekin batera borondatezko mugimenduak.
FISIOPATOL: Mesentzefaloaren zonalde batean dopaminaren ekoizpena baxuegia
denean Parkinson-en gaixotasuna garatzen da, mugimenduak hasteko eta bukatzeko
zailtasuna eragiten duena.
FARMA: dopamina-maila sinaptikoak handitzea eragiten duten farmakoek eta drogek
oldarkortasuna areagotzen dute eta menpekotasuna (zaletasuna) eragiten dute.
Gainera, farmako horien ondorioz azkenean katekolaminen biltegiak xahutzen
dituzte eta azkenean behin betiko depresioa eragin dezakete.
-Serotonina. NSZ-ean zabalki banatuta dago. Burmuineko zirkuitu neurokimikoetan
hartzen du parte burmuineko zenbait funtzio erregulatuz, hala nola emozio-
egoera, arreta-maila, pertzepzio sentsoriala, gorputzaren tenperaturaren
kontrola edo loa.


AMINOAZIDOAK
Aa guztiak ez dira NTak, soilik gutxi batzuk. Garrantzitsuenak Glu, Asp, Gly
eta GABA dira. Aktibatzaileak edo inhibitzaileak izan daitezke. Espazio
sinaptikotik ezabatzeko mekanismorik garrantzitsuena birxurgapen presinaptikoa
da, baina parte bat degradatua izaten da ere.
-Glu eta Asp. Aktibatzaileak dira beti. Oso ugariak dira burmuinean; izan ere
Glu da garunazaleko NT aktibatzaile ugariena.
-Gly eta GABA(azido gamma-amino butirikoa). NT inhibitzaileak dira. Gly nahiko
urria da, baina GABA burmuineko NT ugarienetakoa da. GABAren eraginez Cl--
kanalak ireki egiten dira.


NEUROPEPTIDOAK
Beste NTetatik ezberdintzen dituzten ezaugarriak dituzte:
-Askoz ereeraginkorragoakdira eta beraz askoz ere kontzentrazio baxuagoetan
askatzen dira. Beste NTak baino 1000 aldiz kontzentrazio baxuagoetan
eraginkorrak dira.
-Berenefektuak konplexuak eta iraunkorragoakizan ohi dira. Adb., zelularen
makinaria metabolikoa eraldatu.
-NT gisa funtziona dezakete sinapsi batzuetan etaneuromoduladoregisa beste
batzuetan.
Neuromoduladoreak neuronek askatutako sustantziak dira; beste bi zelularen
arteko transmisio sinaptikoa modulatzeko gai dira. Bi modutan egin dezakete:
neurona presinaptikoak askatzen duen NT kopurua aldatuz edo zelula
postsinaptikoaren erantzuna modulatuz.
Neuropeptido guztien jarduera degradazioaren bidez geldiarazten da. Peptidasa
izeneko entzimek degradatzen dituzte; kasu batzuetan peptidasak oso orokorrak
izan daitezke eta beste batzuetan oso espezifikoak.
Horren kontzentrazio baxuetan funtzionatzen dutenez, orain dela gutxi aurkitu
ziren neuropeptidoak. Adibidez azetilkolina 1913. urtean aurkitu zen, eta
lehenengo neuropeptidoa 1975.ean. Izan ere, neuropeptido berriak aurkitzen
jarraitzen da gaur egun; orain dela 15 urte 40 neuropeptido ezagutzen baziren,
egun 100 baino gehiago ezagutzen dira.
Horien artean ezagunenak honakoak dira:
-Peptido opioideakedo opioide endogenoak. Aurkitu ziren lehenengoak dira.
Horien artean entzefalinak, endorfinak edo dinorfina daude. Funtzio fisiologiko
ugaritan hartzen dute parte, adibidez funtzio kardiorrespiratorioen
erregulazioan edo minaren pertzepzioan: analgesiko endogenoak dira.
FARMA: Opioide exogenoak edo opiazeoak (morfina, heroina, kodeina) opioaren
eratorriak dira. XX. mendearen hasieran opioarentzako hartzaile espezifikoak
zeudela aurkitu zen. 70. hamarkadan horietan jarduten duten burmuineko
neuropeptidoak aurkitu ziren, opioide endogeno izena hartuz.
-P sustantzia. Funtzio ugaritan hartzen du parte, horien artean emesian.
Minaren nerbio-bideetan erabiltzen den NT da.
FARMA: Izan ere, opioideak analgesikoak dira P sustantziaren askapena
inhibitzen dutelako neuromoduladore gisa jardunez.
-Kolezistokinina(CCK) etaY neuropeptidoa(NPY). Janariaren irenstea erregulatzen
duten zirkuitu neuronal oso garrantzitsuetan hartzen dute parte. CCK-k eta NPY-
k asetasun-sentsazioa eta gose-sentsazioa eragiten dute, hurrenez hurren.


LIPIDOAK
Egun ezagutzen diren bakarrak endokannabinoideak (edo kannabinoide endogenoak)
dira: anadamida edo arakidonilglizerola, adibidez. Opioideen kasuan bezala
exogenoak aurkitu ziren endogenoak baino lehenago.
Janari-irenstearen eta oldarkortasunaren erregulazioan hartzen dute parte.
Beren ekintza entzimen bidezko degradazioz gelditzen da.


GASAK
Aspaldidanik ezagutzen zen isolatu edo identifikatu ezin zen NT batzuen
ekintza. Azkenik NO gasa zela aurkitu zen; identifikatzearen zailtasuna horren
hegazkortasunak azaltzen du. Sinapsian oso denbora motzez egoten da presente,
berehala difunditzen duelako, baina G proteinei akoplatutako hartzaileak
aktibatzen dituenez bere eragina nahiko iraunkorra izaten da.


5. LOTURA NEUROMUSKULARRA
NS-ak muskuluak inerbatzen ditu, beren uzkurtze-maila erregulatuz. Muskulu
eskeletikoaren kasuan, motoneurona batek unitate motor bat inerbatzen du, 150
muskulu-zuntz inguruz osatua dagoena (uzkurketa koordinatua); motoneuronaren
eta muskulu-zuntzaren arteko sinapsiari lotura neuromuskular deritzo.
Muskulu-zuntzak egitura anatomiko espezifikoa du sinapsian parte hartzeko:
plaka motorra. Plaka motorran azetilkolinaren hartzaile nikotiniko kopuru
handia kontzentratzen da. Motoneuronak azetilkolina NT askatzen du, eta plaka
motorean muskulu-zuntzaren mintz plasmatikoak luzakinak dauzka, horrela
hartzaile nikotinikoen kopurua optimizatu ahal izateko.
Hartzaile kolinergiko nikotinikoak ionotropikoak dira. Azetilkolina lotzean
ireki egiten dira, eta horietan zehar K+ioiak irten egiten dira eta Na+ioiak
sartu; Na+-korrontea K+-korrontea baino handiagoa da eta netoki karga
positiboak zelulara sartzen dira, muskulu-zuntzaren mintza despolarizatuz eta
EP eraginez. Horrek muskulu-zuntzaren uzkurketa eragingo du.
Azetilkolinaren eragina plaka motorean aktibatzailea da beti. Izan ere, muskulu
eskeletikoaren kontrol nerbiosoa positiboa da soilik: motoneuronek muskulua
kitzikatzean hau uzkurtu egiten da, eta kinada gelditzean muskulua erlaxatu
egiten da.
FISIOPAT: Miastenia gravis gaixotasun autoimmunea da. Horretan sistema immuneak
lotura neuromuskularretako azetilkolina-hartzaileen aurkako erantzuna pizten
du, nerbioen eta muskuluen arteko komunikazioa oztopatuz edo ezinduz. Sintoma
nagusia neke muskularra da, horrek dauzkan zailtzeekin: arnasteko zailtasuna,
hala nola.








                                                                            7/7

