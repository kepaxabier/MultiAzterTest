







                          GASEN DIFUSIOA ETA GARRAIOA

1. GASEN DIFUSIOA BIRIKETAN
Biriketan gorputzak behar duen oxigenoa albeolotik odol zirkulaziora igarotzen
da eta gorputzak ekoiztutako CO2 aborokina aurkako norabidean igaroko da.
Atsedenean, minuturo biriketatik 200 ml CO2atera eta 230-250 ml O2 sartuko
dira. Ondorioz, atsedeneko arnas zatiketa, egoera nutrizionalarekin alda
daitekeena, 0.8 inguru izango da. Ariketarekin ere parametro hau aldatuko da,
intentsitatearen arabera (Zenbat eta intentsoagoa hainbat eta altuagoa)
a)O2
Ariketa fisikoan, oxigenoaren beharrak eta CO2-aren ekoizpena handiagoa da eta
ondorioz gas hauen elkartrukeak azkarragoak izan behar dute.
Atsedenean O2-ren difusio ahalmena 21 ml/min mmmm Hg. Honen arabera 230 ml O2
sartuko dira minutuko. Ariketa fisikoan difusio ahalmena handiagoa da. Honen
arrazoiak ondokoak dira:
- Itxita zeuden zenbait kapilar (batez ere biriken goi partekoak) irekitzen
direlako eta zabalik zeudenak are gehiago zabaltzen direlako. Ariketa fisikoan
birikaren perfusioa uniformeagoa da.
- Odolaren abiadura handiagoa delako, ondorioz hematiek azkarrago igaroko
dituzte biriketako kapilarrak. Hau dela eta hematiak, bere ibilbide osoan, gas
elkartrukeak izango ditu. Faktore honen muga 0.25 seg izango da hau baita odol
eta airearen arteko gradienteak berdintzeko behar den denbora.
Pertsona entrenatuek difusio ahalmen handiagoak izaten dituzte eta batez ere
erresistentzia kiroletan entrenatutakoek. Ba dirudi difusio ahalmena/azalera
unitatea ez dela handitzen entrenamenduarekin baina bolumen handiagoetan arnasa
egitean azalera albeolokapilar osoa handitzen da eta gastu handiagoek odola
azkarrago igarotzea eragingo dute, difusio ahalmen osoa handituz. Gertaera
honek batez ere arnasketaren ekonomian izango du garrantzia aireztapen
txikiagorekin (eta ondorioz energia gastu txikiagorekin) gasen elkartruke
egokiak gerta daitekeelako.
b)CO2
CO2-a oxigenoa baino difusagarriagoa da. Horregatik gradiente txikiagoa behar
da fluxu bera sortzeko. Atsedenean minutuko 200 ml CO2kanporatzen dira,
ariketan difusio ahalmena handituz, batez ere kapilar gehiago irekitzen
direlako. Gradienteak eta difusio ahalmenak kontuan hartuz, CO2ak eta O2-ak
antzeko denbora behar dute gradienteak berdintzeko (0.25 seg).
2. GASEN GARRAIOA ODOLEAN
O2-ren garraioa odolaren zehar batez ere hemoglobinari lotuta egiten da, nahiz
eta portzentaia txiki batean (2-3 %) odoletan disolbatzen den. Itsas-mailan
dagoen O2 kontzentrazioarekin eta arnas aparatua akatsik ez badu, arterietako
O2presioa 100 torr da eta odol arterialaren hemoglobinaren %97-a O2-ri totuta
azaltzen da. Garrantzitsua da presio hauetan hemoglobinaren saturazio kurba
nahiko laua izatea presioaren aldaketek saturazio aldaketa handirik sortarazi
ez dezaten. Nahiz eta zainetatik odola oxigeno gutxiagorekin etorri, ariketa
fisikoan saturazioa nahiko konstante mantentzen da aireztapenaren magnitudea
handitzen delako. Azidosi handia dagoenean saturazioa zertxobait jaitsi
daiteke.
Zainetako odolean O2-ren presioa atsedenean 40 torr da eta baldintza hauetan
hemoglobinaren %75 oxigenoz saturaturik aurkitzen da. Ariketa fisikoan ehunek
O2 gehiago erabiltzen dute eta zainetako hemoglobinaren O2presioa eta
ondoriozsaturazioa txikiagoa da. Ariketa fisikoan oxigenoaren askapen handiagoa
PO2 aldaketa txikirekin lortzen da. Honen arrazoiak dira saturazio grafikoaren
malda handia eta ariketarekin batera gertatzen diren hainbat faktoreek (CO2-a,
H+, tenperatura igoerak eta 2,3,difosfoglizeratoak) hemoglobinaren kurba
desplazatu egiten dutelako. Kirolari entrenatuek, O2 gehiago erabili, CO2
gehiago ekoizteko ahalmena eta 2,3 difosfoglizeratoaren kontzentrazioak
altuagoak izan dezaketenez, ehunetan O2gehiago askatuko dute. Ondorioz,
arterien eta zainen arteko O2 diferentzia handiagoa izango da entrenatuetan.
Baina entrenatuen barruan ez dago alde nabaririk errendimendu mailaren arabera.
CO2-ari dagokionez, hiru modu ezberdinez garraiatuko da. Disoluzioan (%5),
bikarbonato bezala (urarekin nahastu ondoren, %70) eta hemoglobinari (edo beste
proteinei lotuta, %25) lotuta carboxihemoglobina eratuz. Ariketa fisikoan O2-
aren erabilerari esker hemoglobinak saturazioa galtzen du, honek
carboxihemoglobina eratzea erraztuko du. Ordea, biriketan dagoen oxigeno
kontzentrazio altuak CO2-a askatu eraziko du.
