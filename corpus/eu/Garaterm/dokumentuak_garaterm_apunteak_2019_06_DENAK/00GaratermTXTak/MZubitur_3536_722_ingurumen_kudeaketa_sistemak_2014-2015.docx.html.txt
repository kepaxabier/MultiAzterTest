








6Enpresaren_ingurumen_kudeaketa_-----------------------------------------------
----














                                                                        6. GAIA
                                                 ENPRESAREN INGURUMEN-KUDEAKETA










Garapen iraunkorra gaur egungo belaunaldiaren beharrak asetzen dituen garapena
da, etorkizuneko belaunaldiei euren beharrak asetzeko gaitasuna kaltetu gabe.
Industria garapen iraunkorra lortzeko bidean erantzunkizuna dauka bere ekintzak
ingurumenean eragina dutelako. Garapen iraunkorra lortzeko, energia eta
lehengaiak aurrezten dituzten jardueren eta hondakin sorketa murrizten duen
kudeaketa landu beharra dago.
1- SARRERA
Orain dela gutxira arte ez ziren zenbatzen industriaren jarduerek ingurumenen
eragiten zituzten kalteengatik sortzen ziren kostuak. Jarrera hau aldatu egin
da honako hurrengo arrazoiengatik:
- Administrazioak aldarrikatutako legeria
- Merkatuak ingurumenaren alde duten jarrera
Ikasgai honetan enpresak ingurumenean inpaktua eragin dezaketen alderdiak
kudeatzeko erabil daitezken tresnak deskribatzen dira: ingurumena kudeatzeko
sistemak, ingurumen-arriskuen ebaluazioa, bizi-zikloaren analisia eta
ekodiseinua.
2- INGURUMENA KUDEATZEKO SISTEMAK (IKS)
Sistema hauetan enpresaren ingurumenari buruzko politika egiteko, aplikatzeko,
berrikusteko eta mantentzeko egitura, erantzukizuna, jarduerak, prozedurak eta
baliabideak biltzen dira.
Ingurumena kudeatzeko borondatezko sistemak dira. Horiei esker, legez eskatzen
diren helburuak gainditu egiten dituzte enpresek, garapen jasangarriaren aldeko
erantzunkizuna bereganatuz.
IKS bat ezartzeak hurrengo abantailak dauzka industriarako:
Ingurumen-arrisku txikiagoa denez segurtasuna handitzen da.
Kostuak murriztu egiten dira lehengaien, energiaren eta uraren kontsumoa
murrizten delako.
Enpresak gizarte aurren duen irudia hobetu egiten da
Ekoizpenen-prozesuak eta lehiakortasuna hobetu egiten dira
Finantzabideak erraztasun handiagoarekin lortzen dira istripuen arriskua
txikiagoa izateagatik.
Enpresa batek IKS bat ezarri nahi badu bi bide dauzka:
a) ISO-14001 araua jarraituz IKS ezartzea.
b) EMAS (EcoManagement and Audit Scheme - Ingurumenaren Kudeaketako
eta Auditoretzako Erkidego-sistema) 1836/93 Araudia jarraituz IKS ezartzea.
Ingurumen Kudeaketako Sistemak lau fase orokorretan oinarritzen dira
(etengabeko hobekuntzaren printzipioak):
Planifikatzea
Praktikan jartzea
Egiaztatzea
Berrikustea
                       Irudia 1.Hobekuntza printzipioa.
3- IKS EZARTZEA ISO-14001 ARAUA JARRAITUZ
Hurrengo faseak jarraitu behar dira ISO-14001 araua jarraituz IKS ezartzeko.
a)
Ingurumenari buruzko politika.
Enpresak ingurumenari buruzko politika definitu behar du. Ingurumenari buruzko
politika legea betetzeko konpromisoa eta ingurumenarekiko dituen jarduerak
etengabe hobetzeko hartu behar diren neurriak azaldu behar ditu.
b) Plangintza
Atal honetan enpresaren ingurumen-alderdiak identifikatzeko eta baloratzeko
prozedurak, legezko eskakizunak eta lortu behar diren helburuak deskribatu egin
behar dira.
Ingurumenean eragina izan dezaketen hurrengo alderdiak definitu eta ebaluatu
egin behar dira: hondakin-urak, airerako emisioak, hondakinen sorketa,
baliobideen kontsumoa (ura, energia), istripu-arriskua (eztanda, sustantzia
toxikoak ihes egitea), lurzoruaren kutsadura.
Enpresaren ingurumen-alderdiak esanguratsuak identifikatu ondoren ingurumen-
politikarekin koherenteak diren helburuak ezarri behar dira.
Ezarri daitezken helburuen adibideak: hondakin sorketa murriztea, airerako eta
urerako emisioen murrizketa, produktuak bere bizi-zikloan duen eragina
murriztea diseinu egoki baten bidez, jarduera berriak eragin ditzaketen
ingurumen-inpaktuak mugatzea …
Helburuak betetzen diren bermatzeko adierazleak erabili behar dira: erabilitako
lehengai eta energiaren kantitatea, sustantzien emisio-baloreak, sortutako
hondakinen kantitatea lortutako produktua kontuan hartuz, erabilitako materiale
eta energiaren etekina, ingurumenarekin eralzionatutako istripu kopurua,
berziklatutako hondakinen portzentaia, kutsatzaile espezifikoen isuritako
kantitatea (NOx, SO2; etab…)…
Ingurumenaren xede eta helburuak definitu ondoren ingurumen-kudeaketako
programa ezarri behar da. Programak ingurumenari buruzko politika nola garatuko
den zehaztu egin behar du: helburuak, datak, kudeaketaren arduradunak, etab.
c) Ezarpena eta funtzionamendua
Sistema inplementatzea: maila guztietan abiarazten da. Hau lortzeko hurrengo
puntuak kontuan hartu behar dira:
Egitura_eta_erantzunkizunak:beharrezkoak diren giza baliabideak eta baliabide
teknologikoak eta ekonomikoak antolatu behar dira eta maila bakoitzean
erantzunkizunak banatu.
Trebakuntza,_jabearaztea_eta_lanbide-gaitasuna
Langileak informatuta eta trebatuta egon behar du jarraitu behar dituzten
prozedurak ezagutuz eta prozedurak ez betetzeak ekar litzakeen ondorioak
ezagutu behar dituzte :
Komunikazioa
Barneko eta kanpoko komunikazioa egiteko prozedurak martxan jarri behar dira
jakinarazpenen kopiak gordez.
Ingurumenari_buruzko_erregistroak,_dokumentazioa_eta_dokumentazioaren_kontrola
Enpresak eguneratua izan behar du dokumentazioa:
-Ingurumenari buruzko eskuliburua: IKSren funtsezko alderdiak eta bere
funtzionamendua deskribatzen dira.
-Prozedurak: jarduera jakin bat burutzeko jarraitu beharreko urratsak zehazten
ditu.
-Ingurumen-erregistroak: jardueren egunerokotasunari eta gorabeherei buruzko
egoera-orria
Eragiketen_kontrola
Enpresaren ingurumen-alderdiak era egokian kudeatzen direla eta ingurumen-
inpaktuak murrizten direla ziurtatzeko kontrolak ezarri behar dira.
Kontrolatu behar diren eragiketak: hondakinen-kudeaketa, airerako emisioak,
hondakinurak, produktu kimikoen biltegiratzea, hornitzaileak, mantentze-lanak.
Ingurumenari_buruzko_larrialdietarako_planak
Ingurumenari buruzko larrialdietarako planak: saioak egitea eta
larrialdietarako planak berrikusi eta eguneratu egin behar dira.
d) Egiaztatzea
Sistema egokitzen eta betetzen dela egiaztatzako hurrengo ekintzak egin behar
dira:
i) Ingurumenaren ezaugarriak eta parametroak jarraitzea eta neurtzea araudia
eta helburuak betetzen direla egiaztatuz.
ii) Bat ez etortzea gertatzen denean, neurri zuzentzaileak eta prebentzioko
neurriak betearaziko ditu zuzendaritzak.
iii) Auditoretza: sistema berrikusi eta ziurtatu egiten da. Auditorea barrukoa
zein kanpokoa izan daiteke, eta emaitza agirietan utziko da jasota.
Auditoretzaren helburuak hurrengoak dira:
- Legea betetzen dela egiaztatzea.
- IKS hobetzea.
- Proposaturiko helburuetarako sistema egokia dela erabakitzea.
Puntu guzti hauek agirietan erregistratu behar dira eta eguneratuak mantendu.


e) Zuzendaritzak berrikuspena egitea
Auditoretzaren ondoren, zuzendaritzak emaitzak berrikusi behar ditu sistema
egokia dela bermatzeko, eta beharrezkoa bada aldaketak egiteko.
ZIURTAPENA
Sistemaren eraginkortasuna frogatu ondoren, sistema ziurtatzeko eskatzen da.
Hau enpresatik apartekoak diren erakunde kreditatuak egiten dute. Ziurtapena
lortzen denean ematen duen erakundearen logotipoa erabil daiteke. Ziurtapenari
eutsi ahal izateko auditoretzak egin behar dira urtero.
4- EMAS INGURUMEN-KUDEAKETAKO SISTEMA
Europako Batasunak sortu duen kudeaketa sistema da eta edozein erakundeak
erabil dezake (ez industriak bakarrik).
EMAS sistema ezarri nahi duen enpresa batek hurrengo baldintzak bete behar
ditu:
a) Bere jardueraren ingurumen-inpaktuak murrizteko etengabeko hobekuntza
aplikatzen duen ingurumen-politika jarraitu behar du. Horretarako erabil
daiteken teknologia hoberena aplikatu behar du,
b) Bere jarduera, produktu eta zerbitzuen ingurumen-analisia egin behar du
enpresak.
c) Ingurumen-analisiaren emaitzak kontutan hartuz Ingurumen-Programa eta
Ingurumen-Kudeaketa Sistema ezarri behar du.
d) Ingurumen-auditoretzak erregularki egin behar dira hurrengo helburuak
lortzeko:
- Ingurumenean eragina izan dezaketen faktoreen kontrola errazteko
- Enpresak bere ingurumen-politika ondo jarraitzen duen ebaluatzeko.
e) Enpresak Ingurumenari buruzko Adierazpena ezagutarazi behar du.
Adierazpenean hurrengo informazioa sartzen da: enpresaren jarduera, produktu,
zerbitzu eta antolakuntzaren deskripzioa, ingurumenari buruzko politika,
enpresaren Ingurumen-kudeaketarako Sistema, ingurumen-inpaktuak eta hauei
lotutako helburuak.
f) Ziurtapena eta egiaztapena egitea: akreditutako erakundeak hurrengo ekintzak
bete behar ditu:
- Ezarritako ingurumen-kudeaketarako sistema eta auditorien programa ziurtatzea
EMAS-ek eskatzen dituen eskakizunak betetzen direla frogatzeko.
- Aurrekoa betetzen bada ingurumenari buruzko adierazpena egiaztatzea.
g) Egiaztatutako ingurumenari buruzko adierazpena erakunde eskudunen
erregistroan inskribatu behar da. Enpresak erregistro-zenbaki bat lortzen du
eta EMAS-en logotipoa erabili dezake.
4.1 ISO 14001 eta EMAS sistemen arteko desberdintasunak
a) Aplikazio eremua
ISO 14001 mundu osoan da baliozkoa eta EMAS Europako Batasunean bakarrik.
b) Hornitzaileen kontrola
ISO 14001-ek ez du aspektu hau aipatzen. EMAS-ek hornitzaileek eta
azpikontrataturiko enpresek ingurumenari buruzko arau baliokideen arabera lan
egin dezaten eskatzen du.
c) Ingurumen-analisia
EMAS arauan ingurumenari buruzko hasierako ebaluazioa nahitaezko eskakizuna da.
ISO 14001-ean ez da beharrezko bakarrik gomendatu egiten da.
d) Auditoretzak
EMAS-en ingurumenari buruzko auditoretzak gehienez hiru urteko epealdian
egingo dira. ISO 14001-ek ez du aipatzen auditoretzen maiztasuna.
e) Ingurumen-adierazpena
EMAS jarraitzen duten enpresakingurumenari buruzko adierazpena idaztea
herritarrak jakinaren gainean jartzeko. ISO 14001-ean ez da beharrezkoa
adierazpena egitea.
f) Ziurtapena eta egiaztapena:
EMAS sistemanbeharrezkoa izango da kreditutako erakunde batek ziurtapena
egitea, baita ingurumenari buruzko adierazpena baliozkotzea ere.
5- INGURUMEN-ARRISKUEN EBALUAZIOA
Sustantzia arriskutsuak erabiltzen dituzten industriek sistematikoki, arriskuak
aztertu eta deuseztatu egin behar dituzte. Horrela, larrialdi egoera gertatzen
bada ondorioak prebenitu eta arindu egingo dira.
UNE 150008 arauak deskribatzen duen metodologia hurrengo pausuak jarraitzen
ditu:
5.1 Ingurumen-arriskuen identifikazioa
Ingurumen-arriskuak identifikatzeko antzeko instalazioetan gertatu diren
istripuak edo sustantzia berdinekin gertatu direnak aztertu egiten dira.
Arrisku potentzialak identifikatu ondoren arrisku-agertokiak deskribatu behar
dira: instalazioan arriskua sor dezaketen egoerak. Arrisku-agertokiak
azpiprozesuekin, hondakin-urarekin, hondakinekin, sustantzien biltegiekin eta
suteekin erlazionatuta daude (suteak sustantzia toxikoak isurtzea eragin
dezakete).
5.2 Probabilitatea zenbatestea
Probabilitatea arrisku baten errepikapenarekin lotuta dago eta zenbatesteko
informazioa bilatu behar da, adibidez:
Datu-historikoen analisia
Fabrikatzaile eta hornitzaileen informazioa.
Bibliografia espezializatua
Datu hauek kontutan hartuz probabilitate-maila bakoitzari baloreak ezartzen
zaizkie.
Arrisku-agertokiak probabilitate-balorearen arabera sailkatzen dira
probabilitate handiena duenatik probabilitate baxuena duenaraino.


5.3 Ondorioen larritasuna zenbatestea
Ondorioen larritasuna hurrengo ekuazioaren bidez lortzen da:
OM=Magnitudea+(2xArriskugarritasuna)+Hedadura+inguruaren sentsibilitatea
OM ondorioen maila da.
Magnitudeaingurumenera isuritako sustantziaren kantitatea da. Kantitate
absolutoak (kg, tona,...) edo erlatiboak (Tn hondakin/produkzio bolumena)
erabil daiteke.
Arriskugarritasuna: sustantziaren ezaugariak hartzen dira kontuan
(toxikotasuna, metatzea,..
Hedadura: arriskuak ukitzen duen espazioa da (eragin-eremua)
Inguruaren_sentsibilitatea: nolako sentikorra den ingurunea arriskuarekiko
neurtzen du.
Faktore bakoitzari balore kualitatibo (Handia, Ertaina, Txikia) edo
kuantitatiboa (1, 2, 3...) ezartzen zaio eta ekuazioa aplikatuz ondorioaren
balorea lortzen da agertoki bakoitzarentzako.
5.4 Ingurumen-arriskua zenbatestea
Arriskua kalkulatzeko hurrengo ekuazioa erabiltzen da:
AM = PM x OM
Non: AM arrisku-maila, PM probabilitate-maila eta OM ondorio-maila diren.
5.5 Ingurumen-arriskua ebaluatzea
Taula bat egin behar da non zutabeetan arriskuen ondorio-maila azaltzen den eta
lerroetan probabilitatea. Taulan agertoki guztiak agertu behar dira. Horrela,
arrisku garrantzitsuenak identifika daitezke. Ondoren, arrisku horiek
murrizteko erabakiak har daitezke.
                 ONDORIO-MAILA          Handia Ertaina Txikia
                 PROBABILITATEA Handia
                                Ertaina
                                Txikia
                         Irudia 2.Arriskuen-matrizea.


              Irudia 3.Ingurumen-arriskuak kudeatzeko prozedura.
6- BIZI-ZIKLOAREN ANALISIA
Bizi-zikloa: produktu batek sortzen denetik hondakin bihurtzen den arte
igarotzen dituen etapa multzoari bizi-zikloa deitzen zaio.Produktuaren arabera
etapa bakoitza ingurumean eragina dauka. Bizi-zikloaren analisia etapa horien
eragina eta inpaktua ebaluatzeko erabiltzen den tresna bat da. Inpaktu nagusiak
identifikatzeko erabilitako energia eta lehengaiak eta sortutako hondakinak
kuantifikatu egiten ditu hobekuntzak proposatzeko helburuarekin.
                     Irudia 4.Produktu baten bizi-zikloa.
Bizi-zikloaren analisia lau etapatan egiten da (ISO 14040-14044):
a) Helburuaren eta norainokoaren analisia
Zertarako egiten den analisia eta datuak biltzeko erabiliko diren irizpideak
definitu egiten dira. Analizatuko den sistema eta bere unitate funtzionala
(erabiliko den erreferentzia) hautatzen dira. Sistema analizatzen den prozesua
edo produktua da eta bere funtzionamendurako behar dituen materiale guztiak
(adibidez: ura eta kafea kafemakina baten kasuan).
b) Inbentarioaren analisia
Analizatzen den sistemaren sarrera eta irteerei buruzko informazioa bildu behar
da: energia, kontsumitutako materiala, airera, uretara eta lurzorura isuriak,
sortutako hondakinak.
Hurrengo alderdiak eta sortzen dituen inpaktuak hartu behar dira kontuan:
    * Materialen kontsumoa: baliobide naturalen murrizketa.
    * Sustantzia arriskutsuen kontsumoa: baliobide naturalen murrizketa,
      lurzoru, ura eta airearen kutsadura.
    * Uraren kontsumoa: baliobide naturalen murrizketa.
    * Energia elektrikoaren kontsumoa: baliobide naturalen murrizketa, negutegi
      efektua.
    * Erregaien kontsumoa: baliobide naturalen murrizketa, negutegi efektua,
      smog fotokimikoa, lurzoru kutsadura (biltegietan gordetzeagatik).
    * Emisio atmosferikoak: negutegi efektura, ozono-geruzaren murrizketa, euri
      azidoa, smog fotokimikoa.
    * Hondakinak: lurzoru eta uraren kutsadura, atmosferaren kutsadura
    * Hondakin-urak: uraren kutsadura.
    * Zarata eta bibrazioak: kalteak gizakien osasunean eta faunan.
c) Ingurumen-inpaktuaren ebaluazioa
Sistemak ingurumenean duen eragina etapa bakoitzean identifikatu eta
karakterizatu egin behar da. Hurrengo metodoak erabil daitezke:
i) MET Matrizea (Materialak, energia eta produktu Toxikoak).
Inpaktuak hiru taldetan sailkatzen dira: materialaren zikloa (sarrerak/
irteeraak), energiaren erabilera (sarrerak/irteerak) eta isurpen toxikoak
(irteerak). Taulak hiru zutabe dauzka (materialak, energia eta
toxikogarritasuna) eta lerroetan etapa guztiak jartzen dira. Taula bete ondoren
inpaktu kaltegarriena eragiten duten alderdiak argi gelditzen dira.
                                    Materialal Energia Produktu Toxikoak
     Material eta osagaien ekoizpena                   
     Produkzioa                                        
     Banaketa                                          
     Erabilera                                         
     Mantenimendua eta konponketak                     
     Hondakinen kudeaketa                              
                            Irudia 5. MET matrizea.
ii) Ekoadierazleak
Materiale edo prozesu baten ekoadierazlea bere ingurumen-inpaktua adierazten
duen zenbaki ba da. Ekoadierazleak ingurumen-inpaktua modu erlatiboan neurtzen
dute eta horregatik erabiltzen den unitatea Ekoadierazle Puntuak/Unitate
funtzionala dira. Ekoadierazle puntua (Pt) europako hiritar ertainak urte osoan
sortzen duen ingurumen-inpaktua baino ehun aldiz txikiagoa da. Unitate-
funtzionala produktu edo prozesuaren unitatea da (kg materiale, pieza bat....).
Zenbat eta altuagoa ekoadierazlearen balorea, orduan bere ingurumen-inpaktua
altuagoa izango da.
Adibideak: kupre-ekoizpenerako 1,4 Pt/kg kupre balio duen ekoadierazlea lortzen
bada 1 kg kupre ekoizteak 1,4 puntuko ingurumen-inpaktua sortzen duela esan
nahi du.
Material guztien eta prozesuen etapa guztietan lortzen diren ekoadierazleak
batuz.
Ekoadierazleen baloreak datu-baseetan aurkitzen dira (Ekoscan)
d) Hobekuntzen identifikazioa eta balorazioa
Emaitzak analizatu egiten dira ingurumen-inpaktu altuena ematen duten bizi-
zikloaren faseak, edo produktu desberdinak konparatzen badira zein den
egokiena.Datu hauekin hobekuntzak proposa daitezke.
          Irudia 6.Produktu baten bizi-zikloaren analisiaren etapak.
7- EKODISEINUA
Ekodiseinua produktuak diseinatzeko prozesuan erabakiak hartzen direnean
ingurumena kontuan hartzen duen metodologia da. Ingurumena produktu baten
garapen prozesuan integratzen da tradizionalak diren beste faktoreak bezala:
funtzionaltasuna, estetika, ergonomia ...
Ekodiseinuaren helburua produktuak edo prozesuak sortzen dituzten ingurumen-
inpaktuak murriztea da, prebentziozko ikuspuntua jarraituz.
Ekodiseinua aplikatzeko arrazoiak barne faktoreak eta kanpoko faktoreak izan
daitezke:
Kanpoko faktoreak:
- Araudia betetzea
- Merkatuaren eskaria betetzea
- Enpresaren irudia hobetzea
- Lehiakortasuna bultzatzea
Barne faktoreak
- Produktuarenedo prozesuaren kalitatea hobetzea
- Kostuak murriztea
- Enpresaren berrikuntza ahalmena handitzea
Ekodiseinuan erabil daitezeken estrategiak hurrengoak dira:
1- Inpaktu txikia duten materialak erabiltzea
2- Materialen murrizketa
3- Ekoizpen-teknika hobeak erabiltzea
4- Banaketa eraginkorra
5- Inpaktua murriztea erabilera-fasean
6- Balio-bizitza optimizatzea
7- Produktuaren bizi-amaiera optimizatzea
7.1- Ekodiseinuaren metodologia
Ekodiseinu aplikatzeko hurrengo etapak jarraitu behar dira (UNE 150.301):
a) Proiektuaren prestakuntza: lan-taldea prestatu behar da eta ingurumen-
alderdiak kontuan hartuz diseinatu nahi den produktua edo prozesua hautatu
behar da. Etapa honetan barne eta kanpoko faktore motibatzailek hartu behar
dira kontuan. Horrela produktuak bete behar dituen eskakizunak definitzen dira.
b) Ingurumen-analisia: produktuaren bizi-zikloa analizatu behar da eta etapa
bakoitzean sortzen diren inpaktuak ebaluatu behar dira.
c) Hobekuntzak egiteko ideiak: lehenengo etapan definitutako produktuaren
eskakizunak eta bigarren etapan identifikatutako inpaktuak kontuan hartuz, lan-
taldeak diseinuan hobekuntzak proposatu behar ditu inpaktu horiek murrizteko.
d) Produktuaren kontzeptu desberdinen garapena: produktu berriak bete behar
dituen eskakizunak definitu behar dira (funtzionalak, kalitatezkoak,...)
kontuan hartuz ingurumenarekin erlazionatuta daudenak. Eskakizun horiek beteko
dituzten produktuaren modelo desberdinak proposatu behar dira.
Proposatutako modelo bakoitzarentzako zein mailan betetzen dituen eskakizunak
baloratu behar da.
e) Hautatutako modeloaren garapena: hobekuntzarako ideiak aplikatuz definitu
den modeloa garatu behar da bere osagai guztiak definituz: dimentsioak,
materialak, ekoizpen-prozesua, marketing-a eta salmenta. Gainera,
ekoadierazleak erabiliz sortzen duen ingurumen-inpaktua ebaluatu behar da.
f) Emaitzen ebaluazioa: produktu berria ebaluatzeko zaharrarekin konparatzen da
Bizi-zikloa garatzeko estrategia gurpila deitzen den tresna erabiltzen da
(Lifecycle Development Strategy Wheel, LiDS)
              Irudia 7.Bizi-zikloa garatzeko estrategia gurpila.
Produktuarekin lortutako ingurumen-hobekuntzak ebaluatzeko produktu zaharren
eta berriaren estrategiei puntuak ematen zaizkie gurpilean (1-etik 5era),
kolore desberdinak erabiliz produktu bakoitzarentzako.
                Irudia 8.Ekodiseinuaren ebaluazioaren adibidea.












