








ARIKETA FISIKOA ETA ALTUERA

Itsas mailatik gora egiten dugunean, atmosferaren presioa baxuagoa da, eta
gasen presioen proportzioak konstante mantentzen direnez, oxigenoaren presio
partziala ere jaitsi egiten da. Adibidez, 3000 metrotan oxigenoaren presioa
itsas mailakoaren %70a da eta Everesteko gailurrean soilik %30a. Baita ere,
altuera irabaztean hotza eta eguzkiaren irradiazio ultramorea handitzen da,
atmosferaren geruza babeslea txikiagoa delako. Irradiazioa larriago bihurtzen
da elurra baldin badago.

ERANTZUN FISIOLOGIKOAK.
   1. Hiperaireztapena. Bai atsedenean eta bai ariketa zehatz batean
      aireztapena handituz doa altueran gora egiten dugunean. Honen arrazoia,
      oxigeno gabezia da Oxigeno bera sartzeko aire bolumen gehiago sartu behar
      da biriketara. Gehiegizko aireztapenak hipokapnea eta arnas alkalosia
      sortuko ditu eta hau orekatzeko giltzurrunak bikarbonato gehiago
      kanporatuko du.
   2. Gasen_difusio_murriztua. Altueran arterietako oxigeno presioa baxuagoa
      da, kanpo-presio baxuaren ondorioz. Aldiz zainetakoa nahiko konstante
      mantentzen da. Hau da, bihotz-gastu berdinekin, ehunek oxigeno gutxiago
      hartzen dute.
   3. Odol_bolumena_eta_bihotz_gastua. Altuerara joan eta lehenengo egunetan
      odol bolumenaren murrizketa gertatuko da (aste batzuk pasa ondoren
      berdinduko dena). Honek, bolumen sistolikoaren murrizketa ekarriko du.
      Intentsitate zehatz batean egindako ariketan bolumen sistolikoa eta D(a-
      v)O2 jaisten direnez, bihotz maiztasuna handiagoa izango da. Gastu
      maximoari dagokionez, bolumen sistoliko (bolumen gutxiago baitago) eta
      bihotz maiztasun maximoak jaisten direnez, itsas mailan baino txikiagoa
      izango da.
   4. Oxigeno_kontsumoa. Goian aipatu diren faktoreak kontuan hartuz ulergarria
      da oxigeno kontsumo maximoa txikiagoa izatea altueran, itsas mailan
      baino.1000 metroko %10 jaisten da, Everesteko gailurrean itsas
      mailakoaren %25Âª da. Halere, 1.500 metro baino beherago hemoglobinaren
      kurba sigmoideoak oxigeno gabeziaz babesten du. Entrenamenduak galera hau
      ekidin beharrean, potentziatzen duela dirudi.

ALTUERA ETA ERRENDIMENDUA

Altueran errendimenduan zerikusia duten bi faktore gertatzen dira.

1._Oxigenoaren_gabezia, Oxigeno-kontsumo maximoa jaitsi araziko duena.
Ondorioz, gaitasun aerobikoa murriztuz. Horrela intentsitate zehatz batean bide
anaerobikoak garrantzi handiagoa izango du.
2._Airearen_erresistentzia_murriztua,mugimendua erraztuko duena.

Bi faktore hauek kontuan hartuz, zenbait kiroletan abantaila izango da altuera
zehatzetan egotea eta beste zenbaitetan desabantaila. Adibidez, kirol
anaerobikoetan lehen faktoreak garrantzia handia ez duenez altuera ertainetan
(2000 metro ingurukoak marka hobeak lortzen dira). Baita ere, airearen
erresistentziak garrantzia handia duen probetan, txirrindularitzako orduko
errekorra besteak beste, altuera egokia izan daiteke. Azken kasuan, oreka
topatu behar da bi faktoreen artean oso altuera handietan bigarren faktorearen
hobetzeak ez duelako lehen faktorearen murrizketa konpentsatuko.
Airearen erresistentziak garrantzi handia ez duen kirol aerobikoetan, altuera
traba izango da lehen faktorea nagusitzen delako.
Altueran lehiaketa dagoenean bi aukera eman dira. Iritsi eta berehala
lehiatzea, eragin kaltegarriak (batez ere odol-bolumen galera) hasi baino
lehen, edo 2-4 asteko egonaldia egitea gorputza moldatzeko.

MOLDAKETAK.

   1. Hemokontzentrazioa. Lehenengo bolumen murrizpenak eragindako eta ondoren
      oxigeno gabeziak eragindako eritropoiesia dela eta, hematien kopurua eta
      hematokritoa handitzen da, oxigeno gabeziak eritropoiesia eragiten baitu.
      Adibidez, Perun 4.500 metrotan bizi den jendeari bataz beste %65eko
      hematokritoa neurtu zaio. Moldaketa honi ezker, (zainen eta arterien
      oxigeno diferentzia handituz) oxigeno kontsumo maximoaren suspertzea
      gerta daiteke. Baita ere, altueran bizi direnek 2,3 DPG gehiago dute
      hemoglobinak gehiago askatzea eraginez. Halere, nahiz eta aklimatazioa
      egokia izan ez da itsas mailako errendimendua lortzen.
   2. Hiperaireztapena. Oxigeno gutxiago dagoenez, altueran aireztapena
      handiagoa izan behar du. Hau mantendu egiten da denboran zehar.
      Aklimatazioan, oxigeno gabeziari sentikortasuna handitzen da.
   3. Oso altuera handietan, masa eta entzima muskularraren galera gertatzen
      da, batez ere 5.000 metrotik gora, baina kapilarizazioaren igoera.

ENTRENAMENDUA ALTUERAN
Gaur egun eztabaida handia dago gai honen inguruan. Zenbaitek diotenez altueran
irabazten den hematokritoa ez duelako entrenamenduaren kalitatearen galera
konpentsatzen. Bi faktoreak egokiak izateko, zenbaitetan altuerako egonaldiak
egiten dira, baina entrenamendu gogorrak egitea beheragora jaitsiz.

ARAZO KLINIKOAK
Hotza, haizea eta izpi ultramoreen eragina ez ezik, mendi-gaitza ere gerta
daiteke altuera zehatz bat gainditzen dugunean. 2500 metro gainditzen direnetik
gerta daiteke. Bere sintomak buruko mina, arnas egiteko zailtasuna (disnea),
loezina eta gonbito larria dira. Sintoma hauek iritsi eta 6-96 ordutara
gertatzen dira. Nahiz eta gaitz honen zergatia ez den ezagutzen, zenbaitek
pentsatzen dute aireztapena ez dela ondo egokitzen gaitz hau jasaten duten
pertsonengan. Gaitz honen prebentziorako egokia da, mendia igotzean altuera
pixkanaka irabaztea. Farmakoak erabil daitezke gaitz hau sendatzeko
(dexametasona), baina behin betiko tratamendua altuera galtzea da.
Gaitz hau ez ezik, altueran ere biriketako eta garuneko (ez hain ohikoa) edemak
gerta daitezke. Lehenengoak arnas egiteko zailtasunak sortuko ditu eta buru
nahasketa. Bigarrenak ere buru nahasketa sortzen du. Bi gaitz hauek hilgarriak
dira eta bere trataera antzekoa da oxigenoa eman eta ahal bezain laster altuera
galdu.
Altueran ariketa egiteak sor ditzakeen arazoak direla eta, zenbaitek
proposatzen dute 2.300 metrotik gora arretak hartzea komeni da eta 3.000
metrotik gora lehiaketarik ez egitea.

UR-AZPIKO ARIKETA.
Ur azpian, altueran ez bezala, gas guztien presioa igo egiten da. Horregatik
itsas mailan hartu dugun airea txikituz joango da gure biriketan uretan behera
egiten dugunean eta sakonean hartu duguna zabalduko da igotzen bagara. Gertaera
hauek ere moldaketa bereziak sortuko dituzte eta itsaspean gaudenean arreta
berezia hartzea behartuko gaitu.

ERANTZUN KARDIOBASKULARRAK.

Uretan sartzean gure zainen gain egiten den presioa handitzen da, zainetako
itzulera erraztuz. Areago uretan sartzen garenean plasmaren bolumena handitu
daiteke. Bi gertaera hauek bolumen sistolikoa handituko dute eta atsedeneko eta
ariketa zehatz batean gertatzen den bihotz maiztasuna jaitsiz (5-8 taupada). Ur
hotzak jatsiera areagotu dezake eta zenbaitetan eroapen elektrikoaren akatsak
sor ditzake.

LAGUNTZARIK GABEKO URPERATZEA.

Urperatzen garenean denbora luzez egoteko muga, gorputzean sortzen den
hiperkapnia da. Horregatik, zenbait kirolariek hiperaireztapena eragiten dute
uretan sartu aurretik. Hau arriskutsua da hipoxia nabaritzen ez delako.
Bestalde, ur azpian behera joateko muga biriketako bolumen osoa eta kondar-
bolumenaren arteko zatiketaren menpe dago. Uretan behera goazenean biriketako
bolumena txikitzen doa eta kondar-bolumena baino gehiago txikituko
balitz,biriketako odol hodiak apurtu daitezke,odol hodien presioak airearen
presioa gaindituko lukeelako. Bataz beste hau gertatuko da 20-30 metrotara.
Urperaketan trebeak direnak biriketako bolumen osoa/kondar-bolumen erlazioak
handiak dituzte.
Gorputz barruko gasak ez ezik betaurrekoen barruan gordetakoak ere arazoak sor
ditzakete begietako eta aurpegiko odol hodietan.

LAGUNDUTAKO URPERATZEAREN ARRISKUAK

Urperatzean erabiltzen diren gasek zenbait asaldura eragin dezakete:

1. Oxigenoak sortutako intoxikazioa.Laguntzarekin urperatzean, arnasgailuak
duen oxigeno presioa oso handia da. Honen ondorioz, odolean disolbaturik
oxigeno asko joango da, eta zainetako oxigeno saturazioa handia izango da.
Gertaera honek CO2-aren kanporaketa zailduko du Gehiegizko CO2 eta O2
kontzentrazioak arazo klinikoak sor ditzakete. Adibidez, gehiegizko O2-ak
garuneko zainen uzkurketa eragingo du, ikusmenaren akatsak, arnasketa azkarra
eta konbultsioak sortuz. Baita ere gehiegizko oxigenoak biriken narritadura sor
dezake.
2. Deskonpresio istripuak. Ur-azpian nitrogenoaren presioa handia da. Bat
batean gora egiten badugu, kanpo presioa jaitsi eta disolbatuak dauden gasak
askatuko dira eta burbuilak sortuko dituzte. Hauek, hasiera batean
giltzaduretan mina sortzen dute. Burbuilek enbolia eragiten badute oso
arriskutsua izan daitezke. Istripu hauek gerta ez daitezen gomendagarria da
pixkanaka igotzea ur sakonetan sartu ondoreN. Sakonera bakoitzean egondako
denboraren arabera, igotze abiadura desberdina da.
3. Nitrogenoak sortutako narkosia (itsas sakonetako mozkoraldia). Nitrogenozko
presio altuek intoxikazio etilikoaren antzeko sintomak sor ditzakete (15
metro=martini bat baraurik).30 metrotikbeheraarrazonamenduaren galera nabaria
egon daiteke.
4. Neumotorax espontaneoa. 1-2 metro ur azpian hartutako airea botatzenezdenean
gertatzen da. Airea zabaltzean albeoloak apurtu daitezkelako. Honek, enboliak
sortu ditzake.Gertaera hau ekiditeko egokia da airea botatzea igotzen ari
garenean.
5. Tinpanoaren apurketa. Erdi belarriko eta Eustakioaren tronpako presioak
berdintzen ez badira, tinpanoan presio handia gertatuko da eta apurtzea iritsi
daiteke. Goi-arnasbideen infekzioek eta sinusitisak gertaera hau erraztu
dezakete.
