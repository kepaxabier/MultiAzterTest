







Oinarrizko_zainketak_eta_patologia_Praktika:_Zain_barneko_tratamendua


ZAIN_BARNEKO_TRATAMENDUA





Aurkibidea:

   1. Kontzeptua
   2. Indikazioak.
   3. Disoluzio motak.
   4. Zain ziztada puntuak eta lekuak.
   5. Zain barneko tratamenduan erabiltzen den tresneria.
   6. Zain barneko disoluzio bat hornitzeko teknika.
   7. Sueroa kentzeko teknika.
   8. Zain barneko tratamenduan agertzen diren nahasteak.
   9. Odola ateratzeko teknika.
  10. Zain barneko tratamendu farmakologikoaren dosi kalkuloa.
ZAIN_BARNEKO_TRATAMENDUA

1.KONTZEPTUA
Pertsonek osasun-asaldurak dituztenean, sarritan, zain- bide bat hartu eta
sueroterapia eman behar izaten zaie; adibidez, ebakuntza kirurgiko baten
ondoren, hemorragiak gertatzen direnean, deshidratazio-egoeretan, koma-
egoeretan eta bihotzeko edo giltzurruneko arazoak dituzten pertsonetan. Kasu
guztietan, sendagileak tratamendua idazten du (serum mota, kopurua, nahastu
beharreko sendagaiak…) eta erizainak antolatzen du eta ematen du tratamendu
hori. Sueroterapiarekin likidoak pixkanaka sartzen dira zain barnera, eta
serumetan nahastuta dauden sendagaiak diluituta eta astiro sartzen dira;
horrela, sendagai horien maila egonkorra lortzen da odolean. Sueroterapia
fluidoterapia edo benoklisia izenez ere ezagutzen da.


2.INDIKAZIOAK

Erizaintzan zain barneko tratamendua oso garrantzitsua da eta helburu hauek
lortzeko erabiltzen da:

-Likidoak, elektrolitoak eta elikagaiak sartzeko.
-Farmakoak sartzeko.
-Odola eta odol-deribatuak sartzeko (plasma, plaketak, neutrofiloak,…)
-Froga klinikoak egiteko (presio benoso zentrala).


3.ZAIN BARNEKO TRATAMENDUAN ERABILTZEN DEN TRESNERIA

Sueroterapia jartzeko, gutxienez 3 elementu behar dira: seruma duen ontzia,
tanta- kontagailua duen ekipoa eta zain barneko kateterra.

a) Disoluzio-ontziak(disoluzioa, odola, farmakoa,…).

Plastikozkoakedo beirazkoak dira. 50, 100, 250, 500 edo 1000 ml-koak. Txikienak
farmakoak sartzeko erabiltzen dira. Handiagoak direnak bolumena berreskuratzeko
erabiltzen direlarik. Adibidez, istripu batetan likido galera bat badago
erabiltzen dira. Adibidez, suero fisiologikoa (%0,9) 500 ml.



b) Tanta-kontagailua duen ekipoa edo sueroekipoa
Osagaiak: ezten-egokitzailea (disoluzio ontzian sartzeko), tanta-ganbara
(tantak dosifikatzeko), pintza edo gurpila (ekipoa irekitzeko eta ixteko), Y
formako gomazko balbula (xiringatzeko), plastikozko luzagarria eta tapoia.

Kateterra eta suero-ekipo artean gehienetan 3bideetako giltza jartzen da. Honek
gutxienez bi farmako ezberdin batera jartzea baimentzen du.




Suero ekipoak 3 bideetako giltzak





Tanta ganbaren barnean bisistema ezberdin aurki daitezke: (makro)tantak eta
(mikro)tantak. Makrotantak=_Tantak.



Mikrotanta sistema Makrotanta sistema


Makrotanta sistemak soluzio bolumen handia abiadura handiago batean sartzea
baimentzen du (beste sistemarekin konparatuz gero, tanta kopuru handiagoa) eta
mikrotanta sistema, umeen tratamenduetan eta helduen tratamenduan dosi
kantitate txiki eta oso zehatzak behar direnean erabiltzen da (tantaka
disoluzio kantitate txikiagoa hornitzen du).





c) Orratzaketa kateterrak

1.Altzairuzkoorratzak: botagarriak dira. Erabili ondoren, segurtasuneko ontzi
zurrunetara bota behar dira.


2.Hegaduntximeleta orratzak:
Helduen tratamendu laburretan erabiltzen dira; denbora ezberdineko
tratamenduetan edoskitzaileetan, eskolako umeekin edo eta pertsona nagusien
zain zaharkitu edota meheetan odola atera behar denean.


Orratza plastikozko estalki batez inguratuta dago.


Abantailak: kateterrak erabiltzen direnean baino zoldura eta flebitis kasu
gutxiago agertzen dira.

Desabantailak: mugimendua dela eta zaina zulatu (estrabasazioa eraginez) edo
irritazioa sarriago agertzen dira.


3.Orratzbarneko kateterrak(Drum, 70zmkoa PBZ hartzeko): Helduen tratamendu
luzeetan erabiltzen da. Drum-aren bidez, ziztada puntu periferikoa duen bide
zentral bat lortzen da (eskumako aurikulara doa).








Abantailak: orratz batekin konparatuz gero, zaina zulatzeko probabilitatea
askoz txikiagoa da. Normalean gaixoarentzat askoz erosoagoa da eta luzeera
neurri ezberdinak aurki daitezke. Kateterra jartzen denean, erreztasun
handiagoz egiteko, bukaeran zati gardena izaten dute (bena barnean egotean zati
hau odolaz betetzen da).

Desabantailak: orratzekin eta orratz gainean kokaturiko kateterrekin konparatuz
gero, flebitisa eta zoldurak ugariagoak dira. Kateter mota hauek jartzeko
orduan, komenigarria da gaixoa monitorizatuta egotea fibrilazioak badaude EKG-
an ikus daitezen ( kateterra bihotzeko aurikularaino joaten delako).

Besoa tolestean kateterra tolestu daiteke fluxua eteten delarik. Drum motatako
kateterrak jartzeko kalibre edo neurri handiko orratzak erabiltzen dira.
Hortaz, beste desabantail bat izan daiteke ziztada mingarriagoa dela.

Kateterra ondo jarrita dagoen ikusteko, toraxeko radiografia (Rx) bat egin
behar da edota EKG bidez konprobatu behar da, sueroasartzen hasi baino lehen
egin beharreko ziurtasun proba bat da hau.








4.Orratzgainean kokaturiko kateterra(Aboccath), bena bidezko tratamenduak
jartzeko erabiliena:


Helduen tratamendu luzeetan erabiltzen dira. Neurri ezberdinak daude: 14
(laranja), 16 (grisa), 18 (berdea), 20 (larrosa), 22 (urdina) G-koak. Zenbat
eta zenbaki handiagoa, orratzaren kalibrea txikiagoa da.

Abantailak: orratz batekin konparatuz gero zaina zulatzeko aukerak txikiagoak
dira.
Jarrita dagoenean gaixoarentzat askoz erosoagoa da. Bukaerako zati gardenak
kateterra jartzean erreztasuna ematen du, odolez betetzen denean zain barnean
gaudela adierazten duelako.

Desabantailak: zoldura eta flebitis kasu gehiago agertzen dira orratzekin
konparatuta artikulazioa tolestean, kateterra tolestu eta butxatu daitekeelako.

Oinarrizko 3 material hauez gain, honako hauek ere erabil ditzakegu baita ere:

d) Eskularruak
e)Euskarria:Botila zintzilikatzeko erabiltzen da. Bi motatakoak dira, ohean
jartzen diren finkoak edo oin gurpildunak. Ziztada puntuaren gainetik egon
behar dira likidoa jausi dadin eta odolak atzera egin ez dezan. (grabitatearen
legea).








f) Perfusiopunpa eta dosifikatzaile elektronikoak.
Dosifikatzaileak edo kontrolatzaileak abiadura kontrolatzeko erabiltzen dira.
100, 125, 150 ml-koak aurki daitezke. Likidoz betetzen dira eta suero
kantitatea murriztuz joaten da. Abiadura kontrolatzeko erabiltzen dira, modu
honetan denbora jakin batean zenbat bolumen sartu nahi dugun kontrolatzen dugu.

Beste era bateko dosifikatzaileak aurki ditzakegu, esaterako Dosi-flow-a.
Dosifikatzaile mota honek erruleta baten bidez fluxu handiagoa edo txikiagoa
sartzea baimentzen du (ml/ordu-tan neurtzen du). Oso erabiliak dira eta
erruletaren bidez, erizainak ezartzen du sartu beharreko bolumena. Esaterako,
100 ml/ordu.





Badaude infusioa kontrolatzen duten infusio edo perfusio punpaelektronikoak.
Gehienetan ospitaleetan zerbitzu berezietan erabiltzen dira, bolumen kantitate
oso zehatzak jarri behar direnean eta sartutako bolumenaren kontrol berezia
eraman behar denean. Esaterako, kirofanoan anestesikoen erritmo zehatza
sartzeko edo zainketa intentsibo zerbitzuetan, elikadura parenteralean, orduro
elikagai bolumen zehatz bat sartzeko.


.

Entzutezko (alarma) eta ikusteko seinalea ematen dute arazoren bat detektatzen
denean edota sartu behar den farmakoa edo sueroa bukatzen denean. Sartu den eta
sartu behar den likidoa eta bere abiadura kontrolatzen dute. Gainera, tanta
sensorea dute tantak zenbatzeko eta airea ekipoan sartzen denean seinalea
ematen dute.

Beste batzuk ehunen tenperatura kontrolatzen dute, eta gaur egun gehienek
bateria dute gaixoari mugitzeko aukera eta autonomia eskeiniz.

g) Inplanteakedo erreserborioak

Azalpean sartzen diren silikonazko kateterrak dira (esparru subkutaneoan
bertoko anestesiaz kirofanoan ezartzen dira). Erabilgarriak dira injekzio asko
jarri behar direnean tratamendu luzeetan (onkologian,…). Kokapena: 3. edo 4.
saihets bitartetik zain zentraletara. Gaixotasun kronikoetan jartzen dira
benabarneko terapia iraunkorrean (kimioterapian, batez ere). 1000 edo 2000
xiringakada sartu daitezke. Modu honetan, tratamendu intrabenoso bat jartzen
denean, gaixoak zain barneko bidea prest dauka.

4.GEHIENETANERABILTZEN DIREN DISOLUZIO MOTAK

a) Disoluzioisotonikoak: Disoluzio hauek plasmaren presio osmotiko berdina
dute. Suero fisiologikoa (NaCl 0.9 %) edo glukosa-sueroa (%5), disoluzio
isotonikoak dira.




b)Disoluziohipertonikoak: Plasmak baino presio osmotiko altuagoa dute.
Kaltegarriak
dira zainen endoteliorako irritagarriak direlako. Zain lodietatik sartu behar
ditugu, irritazioa txikiagoa izan dadin.

c) Elikagarriak: Hiper edo isotonikoak izan daitezke (glukosa %5 edo %20).
Elikagai
mota asko sartu ditzakegu zain barnetik, beti ere gaixoaren beharrak eta zain
motak kontutan hartuta. Esate baterako, koman dagoen gaixo batean mota honetako
elikadura erabiltzen da. Zain edo bena bidezko elikadurari, elikadura
parenterala deritzo. Zunda nasogastriko bidez egiten denari (elikagaiak
zuzenean urdailera joaten dira), elikadura enterala.

d) Odola, odol-deribatuak eta odol-bolumenaren hedatzaileak (plasma, hemoce,
plaketak, albumina serikoa). Odola galtzen denean, sustantzia hauek erabiltzen
dira bolumena berreskuratzeko (odoljarioak, erredura larriak, anemia kasuak,
zenbait tumoreetan,…).





5.ZAIN-BARNEKODISOLUZIO BAT HORNITZEKO TEKNIKA

Tratamendu edo teknika modu aseptikoan egin behar da. Beraz, eskuak ondo
garbitu, eskularruak erabili (esterilak badira, egokiago) eta asepsia
mantenduz, ziztada aldea antiseptikoz garbitu (alkohola %70, pobidona iodatua
%10 edo klorhexidina %2) behar dugu. Era berean, erabiltzen den tresneria
berria eta esterila izan behar da.

EKIPOAREN PRESTAKETA:

Ziztada egin aurretik material guztia eraman behar da gelara, ziztada egitean
materiale guztia eskura izanik.
Eskuak oso ondo garbitu behar dira prozeduran mikroorganismoak ekipoan barnera
ez daitezen.
Ekipoan edozein elementu berri gehitzeko teknika esterila erabili behar da.
Edozein kasuan, erabiltzen dugun ekipoa kutsatuz gero, beste berri baten ordez
aldatu
behar izango da.
Tratamendu hauetarako erabiltzen diren tubotxoak 48 orduro aldatu behar dira
edo sarritasun handiagoz disoluzioa abiadura oso txikian zainean barneratzen
denean. Era berean, iragazkiak tubotxoetan gehituz gero, 24 orduro aldatu
beharko dira edo lehenago hondatzen badira.

Prozedura osoa prestatzen hasi baino lehen zenbait gauza kontutan hartu behar
dira:

1) Konprobatu tratamendu farmakologikoa. 5zuzenak: gaixoaren identitatea,
farmakoa edo disoluzioa, denbora-tartea, bolumena eta administrazio bidea.
2) Ontzia aukeratu eta soberan dagoena bota. Soluzioa esterila, gardena izan
behar da eta egoera egokian egon behar da.
3) Iraungitze data egiaztatu.
4) Tenperatura kontutan izan. Zenbait disoluziok Tª zehatz bat izan behar dute
eraginkorragoak izateko.Adibidez, batzuk 4ºC-tara egon behar dira.
5) Plastikozkoak osorik egon behar dira.
6) Suero tresneri egokia hautatu.

Disoluzio ontzia hartu eta tapoia kentzean, alkoholez edo pobidona iodatuaz
bustitako gasa edo kotoi batez ontziaren goikaldeko gainazala garbitu behar da.

Sueroaren ekipoan era berean ezten egokitzaileak duen estalki babeslea kendu
eta disoluzio ontziaren gainazalean egokitu (sartu).

Ontziari buelta eman. Ontzia prestatu dugun euskarritik eskegi eta tanta
ganbara estutu erdibete arte. Nahi izanez gero, iragazki bat lotuko zaio
tubotxoari eta fabrikatzailearen arauak kontutan hartuko dira.

Iragazkirik erabiltzen ez den kasuetan, tubotxoaren babes estalkia kendu.
Estalkia kentzean tubotxoaren erpina airearekin kontaktuan geratzen da, baina
esterilizazio teknika mantenduz zaborontzi gainean mantendu (hura ikutu barik)
eta pintza edo gurpila ireki.


Tubotxoan zehar dagoen aire guztia ateratzeko (ekipoaren purgaketa) gurpila
irekita mantendu behar da (likidoa ekipotik irteten hasten den arte).

Bukatzean gurpila itxi eta era berean erpinean babes estalkia berriro jarriko
da. Tubotxoa euskarriaren gainean ipini eskegita.

Ontziaren kanpokaldean eranskailu (pegatina) bat itsatsiko da eta bertan,
gaixoaren izena, gela zenbakia, data, ordua, farmakoaren izena eta disoluzioak
iraun behar duen denbora idatziko dira.

BEHARREZKO TRESNERIA:

1-Tximeleta orratzak, altzairuzkoak edo kateterrak (aboccath) (tamaina
ezberdinak eraman).
2-Kotoia, belaki antiseptikoa edo gasa.
3-Tortorea edo konpresorea.
4-Erretilua (batea).
5-Gasa esterilak.
6-Larruazala prestatzeko materiala: ilea moztekoa, antiseptikoa (pobidona
iodatua edo klorhexidina).
7-Esparatrapu eransgarria.
8-Xiringa (gatz-sueroz edo disoluzio esteril parenteralez beteta).
9-Disoluzioa ekipoa konektatuta.
10-Euskarria.
11-Eskuohiala, ziztada egiten denerako.
12-Ferula besoa edo zangoa ez mugitzeko (ez da beti erabiltzen).
13-Likido antiseptikoa.
14-Eskularru esterilak.

Merkatuan zain ziztadarako ekipo osoak aurkitu arren, ospitaleetan erretilu bat
erabiltzen da gauza guztiak biltzeko eta eramateko. Era honetan, beharrezkoak
diren elementuak aukeratzeko parada dago eta kutsatutako materialeak
biltzerakoan erreztasunak handiagoak dira. (Kontuz erabilitako orratzekin,
ontzi zurrunean bota).




GAIXOARENPRESTAKETA 1-Egiaztatu tratamendu mediko-farmakologikoa eta disoluzioa
era egokian prestatu dugun (ohe zenbakia, zein ordutan jarri behar den,
iraupena…): 5 zuzenak.
2- Gaixoaren identitatea egiaztatu. Izena galdetu eta historia klinikoa
irakurri.
3-Egin beharreko teknika azaldu eta bere laguntza eskatu behar zaio; zein beso
nahiago duen galdetuz. Garrantzitsuena gaixoa lasaitzea da. Zizta ezazu,
gutxien erabiltzen duen besoa edo eskua (bazkaltzeko, idazteko,…) erosoago
egoteko.




5.SUEROA KENTZEKO TEKNIKA:

Zain bidezko tratamendua bukatzean, orratza edo kateterra aldatu behar denean
edo estrabasazio edo zoldura susmoa dagoenean burutzen da.

Materialaprestatu:
Gasa esteril lehorra.
Esparatrapu eransgarria.
Aposito txikia.
Eskularruak.

Lehenengo, eskuak garbitu, eskularruak jarri eta ekipoa itxi behar da,
disoluzioaren fluxua gelditzeko.
Ondoren, kateterra eusten duen esparatrapua kendu kateterra edo orratza bistan
utziz. Teknika aseptikoa erabili zoldura arriskua murrizteko.

Esku batekin gasa esterilizatua hartzen da eta beste eskuarekin kateterra edo
orratza ateratzen da. Oso garrantzitsua da kateterra edo orratza kentzean,
osorik ateratzen dela egiaztatzea.

Gasa esterilizatuarekin, ziztada puntua presionatu behar da 2 edo 3 minututan
tximeleta orratza erabili bada edo 5 minutuz kateterra denean; edota odoljarioa
eten arte.

Eremua garbitu eta aposito txikia jartzen da. Zenbait kasutan odoljarioa
birhasten bada, bendai konpresiboa erabil daiteke. Beste askotan, gasa bat
tolestu egiten da esparatrapuarekin larruazalera itsatsiz. Ez zaio beso osoari
esparatrapuarekin buelta osoa eman behar, zirkulazioa guztiz ez mozteko.

Zoldura lokala dagoen kasuetan, kateter puntaren kultiboa egiten da. Ondoren,
aldea garbitu eta pomada antiseptikoa ezarriz apositoarekin estaltzen da.

Gaixoaren historian idatzi:
Zein egun eta ordutan kendu egin den eta zergatia.
Aldearen itxura (kultiboa egin den zoldura kasuan).
Kateterraren osotasuna.
Sartu den disoluzio bolumena (zenbat ontzi…) (ml).

6.ZAINBARNEKO TRATAMENDUANAGERTZEN DIREN ARAZOAK
1-ESTRABASAZIOA
Zainetik sartzen ari garen likidoa azalpeko ehunetara ateratzen da, ziztada
puntuaren aldamenera, zaina apurtzen edo zulatzen denean.
Arazo honen zioakedo arrazoiak:
-Orratzaren edo kateterraren leku aldaketa.
-Zainaren zulaketa kateterizazioan.
-Zainen ahulezia.

Zeinuak:
Larruazala hotzituta (hipertonikoa bada irritazioa eragiten delarik) ziztada
puntu inguruan eta mina eremua ikutzen denean.
Beso edo hanka osoko edema (inflamazioa).
Nekrosia. (zenbait farmakok ehunak honda eta hiltarazi ditzakete).
Tantak oso astiro jausten dira.
Ez da tubotxoan odol birfluxurik agertuko (zain barnean ez dagoelako).
Ziztada inguruko edema ikutzen dugunean, likidoa nabaritzen da talkan.

Egitekoa:
Sueroa gelditu eta orratza edo kateterra kendu behar da.
Estrabasazioa 30 minutu igaro baino lehenago begiztatzen bada eta tumefakzioa
oso handia ez bada, izotza jarri. Hala ere, izotza ez da larruazalarekin
zuzenean kontaktuan jarri behar erredura bat sortu daitekeelako.

Denbora asko igaro bada, edota edema oso handia denean, ohial bero (zainaren
handitzea edo dilatazioa eraginez) eta bustiak jarriz zurgapena baimentzen da
(honekin batera gorputzadar aldea altxatu). Anestesista batzuk alkoholaz
igurtzi egiten dute eremua zain-dilatazioa sortaraziz eta xurgapena azkarrago
ematen delako. (ez da gomendagarria).

Aurrezaintza:
Ziztada puntua artikulazio baten gainean aurkitzen bada edo gaixoa asko
mugitzen bada, kateterra ferula zurrun baten bidez egonkortzen da. Ziztada
aldea ukitu behar da, orratzaren edo kateterraren kokapen egokia baieztatzeko.
Ziztada puntua eta tanten abiadura maiz berrikusi.

2-ZAINARENIRRITAZIOA: FLEBITISA

Sarritan gertatzen da. Ziztada puntua aztertu behar da lesioa aurretik zegoen
jakiteko.

Zioak:
-Irritazio mekanikoa: zain lesioa (zain ziztada momentuan ematen da edo
orratzaren edo kateterraren mugimenduagatik).
-Irritazio kimikoa: elektrolitoek edo sustantzia hipertonikoek zain irritazioa
eragiten dute. (kimioterapikoek = zitostatikoek, irritazio kimikoa eragiten
dute).


Zeinuak:
Zain bidearen gaineko edema edo inflamazioa (hantura).
Mindutako zainan: gogortasuna, berotasuna, gorritasuna, tumorea eta funtzio eza
ageri dira.

Egitekoa:
Sueroa gelditu eta orratza edo kateterra kendu behar da.
Ohial bustiak jarri.
Garrantzitsua: zainetan gaitz handiagoa eta odolbatuen (koaguloak) eraketa
saihesteko, aldea edo eremua ez da ez igurtzi ez masaiatu behar.


Aurrezaintza:
Erabili behar den disoluzioa hipertonikoa bada, zain handiak aukeratu eta
kateterizazio teknika ez-erasokorra erabili.

3-GAS ENBOLIA

Airea zain barnean sartzen delako gertatzen da. Normalagoa izaten da kateter
zentral batean kateter periferiko batean baino. Hilgarria izan daiteke zenbait
kasutan. (arazo hau ez da sarritan ematen).

Zioak:
-Disoluzio ontzia hutsik dagoenean sartzen den aireagatik.
-Airea tubotxoetan dagoenean.
-Ekipoen arteko loturak solte egoteagatik (airea sar daiteke tubotxoetan
zehar).
-Xiringa bidez, zuzenean sartzen denean.


Zeinuak:
Presio arteriala murrizten da.
Pultso emea eta azkarra.
Zianosia (azalaren kolore morea) eta arnasa hartzeko zailtasuna (disnea).
Kontzientziaren galera.

Egitekoa:
Laguntza eskatu beste erizain eta medikuei.
Oxigenoa jarri.
Suero ekipo sistemak begiratu edozein lotura solte dagoen ikusteko.
Ez utzi gaixoa bakarrik.
Zioa aurkitu eta eten eta tratamendu berria azkartasunez ezarri.

Aurrezaintza:
Edozein disoluzio ontzi aldatzeko aurrekoa guztiz hustu baino lehen egin behar
da. Ezinbestekoa da disoluzio ontzia gaixoari konektatu baino lehen airea
tubotxoen barnetik ateratzea (ekipoa purgatuz). Lotura guztiak ondo mantendu.
Gaur eguneko ekipo gehienek airearen sarrera galerazten duten mekanismoak
izaten dituzte.




4-ERREAKZIO ALERGIKOA:

Zioa:
Disoluzioko osagairen baten aurrean hipersentiberatasuna agertzen denean.

Zeinuak:
Azal gaineko erupzio orokorra eta hazkura.
Arnasa hartzeko arazoak (epiglotis-eko edema) eta takikardia. Tratamendurik
ezartzen ez bada, hilgarria izan daiteke.

Egitekoa:
Tanta erritmoa eta disoluzio ontzia edo sartzen ari garen farmakoa gelditu
lehen bait lehen. (hipersentiberatasun edo hipersentikortasun eragilea
identifikatu ondoren).
Laguntza eskatu gaixoa bakarrik utzi barik.
Hipersentiberatasun kasuetan erabiltzen diren farmakoak prestatu eta jarri
(erabilienak: adrenalina, antihistaminikoak eta kortikoideak (Urbason).
Gaixoa monitorizatu eta zainketa jarraipen bat egin.

Aurrezaintza:
Edozein tratamendu hasi baino lehen, pertsonari alergiarik duen galdetu
(konortea mantentzen badu. Bestela senidei galdetu). Hala ere, historia
klinikoa kontsultatu horrelako datuak konprobatzeko. Larrialdi zerbitzura
datozen gaixoei egin behar zaien ezinbesteko galdera da.


5- ZIZTADA PUNTUAREN ZOLDURA

Orratza edo kateterraren sarrera-puntuaren zoldura.

Zioak:
Gaizki burututako teknika kateterra edo orratza sartzean; teknika modu ez
esteril batean egiten denean.
Eremuaren garbiketa desegokia (antiseptikorik erabiltzen ez denean,…).
Tubotxoen aldaketa eza (denbora luze igaro ondoren).
Esterilitate neurri desegokiak.

Zeinuak:
Hipersentiberatasun lokala (eremuan soilik, ez orokorra): beroa, gorritasuna,
min lokala, kasu batzuetan zornea, eremuaren hantura (handitasuna),…

Egitekoa:
Sueroa gelditu.
Orratza edo kateterraren kultiboa egin beharko da laborategian; hori dela eta,
kentzeko orduan kateterraren punta zati bat ebaki (bisturi esteril bat
erabiliz) gorde eta mikrobiologia zerbitzurara bidali.
Aldea garbitu eta pomada antimikrobiano bat eman aposito esteril batekin
estaliz.
Zain barneko beste bide bat hartu.

Aurrezaintza:
Beti teknika esteril zehatza eta mehatza erabili behar da ziztada puntuan eta
honen aldamenean edozein zaintza egitea beharrezkoa bada.

6-SEPTIZEMIA EDO ZOLDURA OROKORRA

Zioak:
Mikroorganismoak odol-zirkulaziora heltzen dira, sartzen dugun kateter edo
orratzaren bidez. Arrisku handiko egoera da eta heriotza sor dezake.

Zeinuak:
Bat-bateko tenperaturaren igoera, hotzikarak
Bizkar mina
Egonezin orokorra eta ondoeza.
Goragaleak eta goitikak.
Egoerari konponbiderik jartzen ez bazaio, koma eta heriotza.

Egitekoak:
Sueroa kendu eta zain barneko perfusio hori gelditu eta kutsatutako kateter
hori kendu.
Kateter kultiboak egin behar dira.
Zain barneko beste bide bat hartu eta ezarritako tratamendu antibiotiko eta
farmakologiko berria jarri.

Aurrezaintza:
Teknika esterila erabili behar da ekipoak eta disoluzioak erabiltzen direnean.


7-GAINKARGA ZIRKULATORIOA

Zioak:
Gehiegizko bolumena sartzen denean kopuru eta denboran ematen den egoera.

Zeinuak:
PBZ eta presio arterialaren igoera.
Zainen hedakuntza, batez ere sama aldean.
Arnasketa zailtasuna (disnea) eta azkarra (hiperbentilazioa).

Egitekoa:
Sueroan gutxienezko tanta abiadura jarri behar da (zain iragazkortasuna
mantenduz).
Bizitza zeinuak (tentsio arteriala, pultsoa, Tª, arnas maiztasuna) zaindu behar
dira, kontrolpean mantenduz.
Gaixoaren burua altxatu eta gaixoaren Tª egokia mantendu.
Ahal bada oxigenoa eman.

Aurrezaintza:
Gaixoaren aurrekinak eta bihotz-giltzurrun egoera ezagutu eta kontuan izan
behar dira.
Likidoen sarrerak eta irteerak kontrolatu behar dira (bolumena). Modu honetan
oreka hidroelektrolitikoa lortzen dugu.

8-KATETER BIDEZ ERAGINDAKO ENBOLIA

Kasu gehienetan orratz barneko kateterretan gertatzen da (Drum-ean adibidez).

Zioak:
Kateterra orratza baino lehen kentzea.
Gaizki finkatutako kateterra.
Kateterra orratz barnean berriro sartzen saiatzea.

Zeinuak:
Zianosia.
Presio arteriala murrizten da.
Pultso emea eta azkarra.
Zain bidean mina nabaritzen da.
Kontzientziaren galera.

Egitekoa:
Sueroa gelditu.
Kateterra zainean barneratu den goiko aldean, tornikete bat jarri behar da; era
honetan, kateterra zain barnean aurrera segi dezan eragozten da.
Radiografiak eskatu behar dira kateterraren leku zehatza ezagutzeko.

Aurrezaintza:
Ziztadan huts egitean, batera atera behar dira orratza eta kateterra.
Kontu handia izan behar da orratz barneko kateter bat finkatu eta kentzeko
orduan.

9-HEMATOMA

Zaina zulatzen eta zeharkatzen denean agertzen da. Zaina zulatu edo zeharkatu
dugula jakin bezain laster orratza atera behar da. Odola, inguruko ehunetara
aterako da hematoma sortuz. Odoljarioa eten arte inguruan presioa eragin behar
da. Ondoren beste leku batean ziztada berria burutzeko prestatu.

Ziztada egin baino lehen, zainaren aukeraketa egokia egin behar dugu, arazorik
sortu ez daitezen. Zalantza izanez gero, ez dugu ziztatuko eta laguntza edota
aholkua eskatuko dugu.

Ez dugu arteriarik ez eta nerbiorik hartu behar, mina handia eragin dezakeelako
gaixoarengan.


7.ZAINBARNEKO TRATAMENDU FARMAKOLOGIKOAREN DOSI KALKULOA (ML/H).

Erizaintzan oso garrantzitsua da, tratamendu bat jarri behar denean, dosi
zehatza ezagutzea eta kalkulatzen jakitea. Horretarako, jakin beharreko zenbait
formula daude. Ariketa praktiko hau egunero burutzen ospitale eta osasun
zentroetan tratamendu farmakologiko bat jartzean. Dosiflow-a edo punpa
elektronikoa ez badaukagu, tanta kontaketa egiteko honako formulak erabiltzen
dira:


1.Tanta/minuto=bolumenosoa(ml)xtantafaktorea(20)
Denbora (minutuetan)

2.Mikrotanta/minuto=bolumenosoa(ml)xmikrotantafaktorea(60)
 Denbora (minutuetan)


Formula hauek erabiltzerakoan kontutan izango dugu honakoa:

Tanta / minuto------------------3 ml / h

mikrotanta / min----------------ml / h

3 mikrotanta-------------1 tanta.

1 ml--------------------20 tanta--------------------60 mikrotanta.

Makrotantak = Tantak.


Adibidea:

Gaixo bati zain barneko tratamendu hau jarri behar diogu: 1000 ml/ 24 h. Zenbat
mikrotanta minutuko jarri behar zaizkio?

1000_x_60 = 41,6 mikrotanta / minuto………….42 mikrotanta/min.
24x60


Borobildu dezimalak, gorantz edo beherantz, dezimalaren emaitzak 5-tik gora edo
behera ematen duenaren arabera.


18
Irakaslea: Maider Kortajarena Rubio
