        Patologia eta oinarrizko zainketak Praktika: Bena bidearen ziztada eta zainketak BENABIDE BAT ZIZTATZEKOPAUSUAK  Ospitaleetan maiz erabiltzen den prozedura da eta honen barnean pausu ezberdinak aurki daitezke:  Dena prest dagoenean eta egiaztapen datuak egokiak direnean, ziztadarako prestaketa burutuko dugu.  Sueroa jartzeko euskarria egokitu, ohean edo euskarri mugikorrean. Sueroa bertatik zintzilikatu ekipoa konektatuta eta prest dagoenean.  Oso ondo garbitu eskuak edozein motatako zoldurak saihesteko. Ondoren gaixoari prozedura azaldu beharko zaio bere laguntza lortuz. Behar dugun materiala ondoan eta prest izan behar dugu.  Ziztadarako puntua aukeratu: lehentasunez beso nagusia ez dena. Ez da ziztatu behar edema daukan beso bat edo ez-gaitasun edo ezintasun bat duen gorputz adar bat.  Tortorea bena ziztada baino 10-20 zm gorago jarri zainak hedatzeko. Ez ezazue indarregi jarri, zirkulazioa ez mozteko. Horrela izanez gero, tortorea askatu eta berriro jarri beharko da.  Zaina ukitu behar da. Ondo ukitu arren, zaina ondo dilatatzen edo hedatzen ez bada, honako zenbait teknika erabil daitezke; kolpeak eman eremuan, gorputz adarra beherantz ipini edo eta gaixoari esan eskua zabaldu eta ixteko, beroa jarri,…  Ziztadarako puntua antiseptikoz garbitu zirkularki erditik kanpora. Honen bidez eremuko flora bakterianoa desagertarazten da zoldurak saihestuz. Ez da zain barnean sartuko den kateterra ukitu behar. Esterilitatea mantendu!  Kateterra edo erabiliko den orratza aukeratu:  Orratz gainean kokaturiko kateterra erabiltzen bada (aboccath modukoak), plastikozko euskarritik hartu eta kateterraren osotasuna frogatu behar da. Erpinaren egoera, orratza eta kateterra ondo banatzen diren ikusi, ziztada egin aurretik.  Orratz gaineko kateterra erabiliz gero, estalkia kendu eta orratza egoera egokian dagoen ikusi behar da. Ziztadarako erabiliko ez dugun eskuarekin azalgainean ziztada puntuaren aldamenean azaletik tiratuko dugu zaina egonkortzeko eta mugitzeko arriskua murriztuz.    Orratza 30-45º-ko angeluan mantendu ziztada puntuarekiko 10 zmtara (beherago) odol emariaren norabidean. Orratza azalean zehar bultzatu erresistentzia nabaritu arte, baina zain barnean sartu gabe. Ondoren angelua 10-20ºtan kokatu eta astiro zain barnean sartu. (Ez da orratz guztia sartu behar, bakarrik odola ateratzen denerarte).   Orratzaren plastikozko bukaerako zatia odolaz betetzean, konprobatzen dugu zain barnean gaudela.  Tximeleta orratza erabiltzen bada, orratz osoa sartu eta lekuan finkatu behar da. Ondoren tortorea askatu eta ekipoko giltza zabaldu sueroa abiadura eta modu egokian sartzen eta jausten den frogatzeko. Orduan tximeleta orratza esparatrapuaren bidez aldean finkatu mugimenduak eta ondorioz ager daitekeen irritazioa saihesteko.  Orratz gainean kokaturiko kateterra erabiltzen bada (aboccath), ziztada burutu eta odola agertzean, orratza ateratzen dugun momentuan, kateterra guztiz sartuko dugu zain barnean. Esku batekin kateterra sartuko da eta bestearekin, orratza kanporatuko da denbora tarte berdinean. Norabide kontrako 2 mogimendu hauek batera egin behar dira. Kateterraren punta kokaturik dagoen tokiaren gainean atzamarraz presioa egingo da odola kateterraren bidez kanpora atera ez dadin.  Tortorra askatu eta suero ekipoa konektatu, ondoren ekipoko giltza zabaldu eta era egokian sartzen eta jausten den frogatu, estrabazazioa gertatu ez dela ziurtatuz. Ondoren, kateterra finkatu esparatrapuaz edo aposito itsaskor baten laguntzaz.  Orratz barneko kateterrak erabiltzen badira, tortorra askatu odola atera eta gero. Ondoren, orratza esku batez eutsi eta beste eskuarekin orratz barnetik kateterra sartu astiro. Ez tiratu inoiz kateterretik orratzatik tiratzen ez bada, bestela kateter zatiak zain barnean gera daitezke (ebakitzen ditugulako).  Ziztada puntuan likido antiseptikoa edo ukendu antimikrobianoa aplikatuz gasa esteril eta aposito batez estali.  Lakio bat egin suero sistemaren tubotxoarekin eta esparatrapuarekin itsatsi. Era honetan edozein tirakada gertatuz gero azaleko lakioa aska daiteke baina kateterra edo orratza ez da aterako zain bidetik.  Ziztada puntua artikulazio baten aldamenean aurkitzen bada, ondo finkatu behar da mugimenduak eta honek dakartzan nahaste guztiak saihesteko asmoz.          2 Irakaslea: Maider Kortajarena Rubio
