








                                  ABAILDURA.
Abaildura espero zitekeen potentzia garatzeko ahalmenaren galera da.
Potentziaren galera gerta daiteke uzkurketaren abiadura edo uzkurketaren
indarra galduz. Zenbait faktore aipatu izan dira abailduraren sortzaile bezala.
Abaildura hau kroniko bilakatzen denean, sobrentrenamentua gertatzen da.
Abaildura gorputzaren babes sistema izango da hainbat egitura kaltetuak izan ez
daitezen.
1. ABAILDURAREN SAILKAPENA.
Sailkapen klasikoaren arabera: abaildura zentrala, kausa neurala denean, eta
periferikoa, kausa muskularra denean, bereizten dira. Gaur egun hau gehiegi
sinplifikatzea da eta abaildura hainbat leku ezberdinetan gerta daitekela
pentsatzen da.
Kasu gehienetan abaildura muskuluan dago eta zenbaitek proposatu izan dute
abaildura zentrala ez dela benetan existitzen eta muskuluek bidalitako
informazioaren kausa dela, nahiz eta aldeko daturik badagoen. Dena den
esperimentalki, bien arteko bereizketa muskulua artifizialki estimulatuz egin
daiteke. Horrela potentzia maximoa lortzen bada, zentrala izango da, bestela
periferikoa.
Gaur egun hau gehiegi sinplifikatzea da eta abaildura hainbat leku ezberdinetan
gerta daitekela pentsatzen da.
****** Zentrala ******
   1. Neuronen kitzigarritasunaren aldaketa bai bide piramidalean edo
      motoneuronan.
                # Neuronen asaldurak, NH4+, hipogluzemia, neurotransmisoreen
                  aintzindariak diren aminoazidoen asaldurak
                # Muskuluetatik bidalitako informazio inhibitzailea (zenbait
                  metabolitok sortuak)
   2. Ekintza potentziala muskuloraino eroateko akatsak, neurotransmisorearen
      ekoizpena, jariapena eta birkaptazioa barne
   3. Faktore sikologikoak: motibazioaren murrizpena
Periferikoa
Abaildura mota hau lokalki muskulo gutxi batzutan edo orokorrean gertatu ahal
da.
   1. Plaka motorean, neurotransmisorearen askapenaren aldaketak gerta daitezke
   2. Sarkoleman, ekintza potentzialaren asaldurak gertatuz.
   3. Erretikulu sarkoplasmikoa, kaltzioaren askapenaren murrizketa eraginez
   4. Kaltzioa eta troponinaren arteko loturan afinitatearen galera gerta
      daiteke
   5. Aktina eta miosinaren arteko elkarrekintza. Zenbait sustantziek uzkurketa
      muskularrerako nahitaezkoa den gertaera inhibitzen dute.

2. ABAILDURA SORTZEN DUTEN MEKANISMOAK:
MuskuluetakoioienkontzentrazioenaldaketakAriketa fisikoan Na eta K ioien
polaritatearen aldaketak daude, ekintza potentzial ugari gertatzen direlako eta
Na ATPasak ezin dituelako ohiko kontzentrazioak birlortu. Honek atseden- eta
ekintza- potentzialetan asaldurak sortuko ditu. Kaltzioak ere zailtasun
handiagoa du erretikulutik ateratzeko muskuluan abaildura agertzen denean.
Baita ere deshidratazioa abaildura sortzen duen faktorea da.
pH-arenbeherapena. Ariketa fisiko intentsoan laktikoaren ekoizpen nabaria dago.
Honek pH-aren beherapena ekarriko du (6.4-ko pHak neurtu izan dira ariketa
fisikoaren ondoren) eta honek tentsio maximoa murriztuko du Badirudi,
miosinaren eta aktinaren arteko elkarrekintza inhibituko duela, troponina eta
kaltzioaren arteko inhibizioa eragiten duela eta energia lortzeko bide
katabolikoak katalizatzen dituzten entzimen inhibitzailea dela. Dena den,
eragin hau ez da zenbaitetan nabaritzen, ariketa fisikoak glukolisiaren
aktibatzaileak diren hainbat metabolito sortzen baititu (ADP, AMP)
Pikontzentrazioa. Ariketa fisikoan ATP-aren hidrolisia gertatzen da, honek Pi-
en kontzentrazioa igoko du. Ez dago argi Pi eragindako inhibizioaren mekanismoa
baina badirudi energiaren askapenarekin zerikusia duela.
Amoniakoa(NH3). Nukleotidoen eta aminoazidoen metabolismoan sortzen da eta
hainbat ekintza ditu. Entzima katabolikoen inhibitzailea da, mintzaren funtzioa
mugatzen du, neuronetan eragin depresorea du.
Fosfagenoenkontzentrazioak. Ariketa fisikoan fosfagenoen kontzentrazioa jaitsi
egiten da. Honek, abailduraren eragile izan daitekela pentsarazi dezake. Dena
den, ATParen kontzentrazioa, nahiz eta ariketa oso sendoa egin ez da ATParen
deplekzioa gertatzen eta PCr mailak indarra baino lehenago jaisten dira.
Horregatik, abailduran duten zerikusia eztabaidagarria da. Dena den, zenbait
ikerketek frogatu dute kreatinaren osagarriak hartzeak ariketa motz eta
errepetitiboetan errendimentua hobetzen duela.
Glukogenoarenhustuketa. Ariketa luzeetan edo intentsu eta errepetitiboetan
gerta daiteke. Glukogenoa agortzen denean, kanpoko glukosarik hartzen ez bada
mantendu daiteken ariketaren maila baxuagoa da. Pajara egoera gertatuko da.
Odolekoglukosa Muskuluetako eta gibeleko glukogenoa ia amaitu denean, gluzidoen
oxidazioak jarraitu dezake, dietaren bidez odoleko glukosa mantentzen bada.
Bestela, odoleko glukosa jaitsi eta errendimendua izugarri jaisteen da.
Azken bi faktoreak bakar batean bildu daitezke: glukosaren eskuragarritasunaren
eza.
Aldaketaultraestrukturalak(aujetak) Ariketaren ondoren muskulu zuntzetan
apurketa mikroskopikoak gertatu ahal dira. Batez ere, ariketa estzentrikoa izan
bada. Apurketak maila askotan gerta daitezke eta erreakzio antigenikoa eratu
dezakete. Horregatik, sukarra ere behatu izan da. Erreakzioaren piko maximoa
24-48 ordutan gertatzen da. Agujetak agertzea prebenitu daiteke ariketa-
programa baten hasieran lan estzentriko gutxiago eginez. Baitaere, zenbaitek
ura azukrearekin, aspirina edo ibuprofenoa erabili dituzte aujetak kentzeko.

3. ABAILDURA ARIKETA EZBERDINETAN
***** Intentsitate baxuko ariketetan *****
Deshidratazioa eta asaldura elektrolitikoak
Zelula barneko potasioaren galerak
Tenperaturaren igoera
Glukogenoaren agortzea eta hipogluzemia
***** Intentsitate handiko ariketa dinamikoetan *****
Laktatoaren metatzea eta H+ ioien metatzea
Amonikaoaren metatzea
***** Ariketa estatikoan *****
Hipoxia
PH-ren aldaketak
***** Koordinazio ariketetan *****
Motoneuronek eragindako aktibazioa
Unitate motorren aktibazioa
Unitate motorren koordinazioa

4. GAINENTRENAMENTUA
Abaildura kroniko bilakatzen denean gertatzen da. Hau da, gorputzak
entrenamentuaren karga handiegiak asimilatzen ez dituenean. Ariketa atseden
egokirik hartu gabe egiten bada errendimendua asko jaisten da eta hartu
beharreko lehen neurria atsedena hartzea da. Gogor entrenatzen dutenen artean,
ardura berezia hartzen ez bada erraz gerta daiteke. Entrenamendu optimo eta
gainetrenamentuaren artean muga fin bat besterik ez baitago. Gainentrenamentua
arazo medikoa da eta tratamendu berezia behar du.

KAUSAK:
                # Atsedenak ez errespetatzea. Egunez egun, zikloen artean,
                  denboraldien artean.
                # Entrenamendu kargak bat batean handitzea
- Kanpoko estres egoera. Azterketak, egoera emozionala.
- Lo gutxi egitea.
                # Egiten den ariketa monotonoa izatea. Hau da estimulu berdin
                  eta errepetitiboak.
                # Elikadura kaskarra
Oso garrantzitsua da gainentrenamentuaren sindromea lehen bait lehen
nabaritzea. Askotan ez da erreza diagnostikoa egitea, abaildura goi mailako
kirolari askotan egoera normala baita. Diagnostikoa egitean gainentrenamentua
eragin duten kausak aztertu behar dira eta ahal badira konpondu. Lehen fasean,
errendimenduaren okertzea eta atsedenarekin desagertzen ez den abaildura
nabaritzen da. Kasu honetan 1-2 asteko atseden aktiboarekin desagertzen da,
baina entrenamendu gogorrekin jarraituz gero epe luzeko gainentrenamentua
agertu daiteke.

SINTOMAK (ez dira guztiak beti agertzen).
- Pisu galera.
- Atsedeneko taupaden igoera.
- Ariketa egiteko gogo gutxi.
- Hiperkitzikapena edo gauzak egiteko gogo falta.
- Goserik eza.
- Errendimenduaren galera.
- Ariketa egiteko gogorik ez.
- Loaldiaren asaldurak (gehiegi edo gutxiegi)
                # Depresioa
                # Sistema immunearen asaldurak
                # Asaldura endokrino eta neurologikoak
                # Lesio zelularra gertatzeko joera eta ondorioz lesionatzeko
                  erreztasuna (kortikoideen ekintza)
                # Anemia
Zenbaitek bi motako sobreentrenamentua bereizten dute. Kitzikapena eta
sinpatikoa nagusi diren kasuak (basedowoidea) edo inhibizioa eta parasinpatikoa
nagusi direnak (adisonoidea) . Bereizketa hau ez da hertsiki ulertu behar.

PREBENTZIOA
                # Entrenamenduaren aldaketa bortitzik ez (gehienez <5% baino
                  gutxiago astean)
                # Intentsitatea eta bolumena aldi berea ez handitu
                # Kanpoko estresa dagoenean entrenamendua murriztu
                # Elikadura zaindu
                # Atsedenak errespetatu
                # Aldikako odol analisiak (serie gorria, entzima muskularrak,
                  hormonak)
                # Garapen handiko faseetan karga handirik ez jarri.
                # Abailduraren sintoma nabariak daudenean, atsedena hartu.

TRATAMENTUA
Lehenengo eta behin atsedena eta sobrenetrenamentua sortu duen arazoaren
konponketa. Baita ere elikaduraren zuzenketa egin beharko litzateke.
Kasu_Basewoidetan:
- Loezinaren tratamendua.
- Jateko gogoa eragin.
- Elikadura ez azidotzailea, barazkiak, fruitu ez azidoak, esnea e.a. haragi
gutxi. Kitzikagarriak (kafea, tea, txokolatea, alkohola) baztertu.
- Atseden aktiboko terapia. Oheratu baino lehen ur epeletan sartu. Goizetik ur
hotzeko dutxak. Ariketa oso arina (ibili, poliki igeri e.a.). Korrika egin ur
azpian. Yoga.
- Masaje lasaigarriak
- Opor egunak, mendi ertaineko leku lasai batean, eguzkitan gehiegi egon gabe.
Kasu_Adisonoidetan
- Jateko gogoa eragin.
- Elikadura azidotzailea eman. Proteina ugariekin.
- Atseden aktiboa. Dutxak, tenperatura aldaketarekin. Ariketa fisiko ez oso
intentsoa, baina tonifikatzailea. Korrika egin ur azpian.
- Oporrak itsasotik gertu.
- Masaje kitzikagarriak.



