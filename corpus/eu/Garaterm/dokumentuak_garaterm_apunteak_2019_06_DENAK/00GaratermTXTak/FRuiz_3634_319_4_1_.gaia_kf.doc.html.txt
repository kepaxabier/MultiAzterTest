







kirolarenbioenergetika

     MUSKULUAREN ENERGETIKA ETA GLUZIDO, LIPIDO ETA PROTEINEN METABOLISMOA

SARRERA

Ariketa fisikoaren ezaugarria energiaren erabilpen handia da. Adibide gisa esan
daiteke 42 gradutako sukarra duen pertsona baten metabolismoa oinarrizkoaren
bikoitza dela, ordea ariketa fisiko sendoan metabolismoa 20 aldiz handiagoa
izan daiteke. Horregatik bere bioenergetika, izaki bizidunen ohizko
bioenergetikarekin konparatuz, nahiko berezia da. Muskulu-jardueran energi
kantitate handiena muskulu uzkurketan erabiltzen da.

MUSKULUAREN ENERGI-ITURRIAK

Muskuluaren energi-iturri zuzena beti ATPa da. Honek bere hidrolisian muskuluak
aprobetxatu dezakeen energia askatzen du, ondorengo erreakzioaren bidez.
ATP+ H20 ------------> ADP+ Pi+ 7 Kcal

Muskulu zuntzetako ATP konzentrazioa 5 mmol/kg da. ATP honek gehienez 2
segunduetako uzkurketa baimentzen du. Ariketa luzeagoetan ATP berriaren
sintesia beharrezkoa da. Jardueraren iraupenaren eta intentsitatearen menpe,
bidezidor desberdinak erabiliko ditugu. Bidezidor nagusienak hurrengo hauek
dira:
a) Kreatina-fosfatoaren edo fosfagenoen sistema.
b) Glukosaren metabolismo anaerobikoa edo laktikoaren sistema.
c) Gluzido, gantzen eta proteinen oxidazio aerobioa.

a)Fosfagenoen sistema(muskuluko ATPa+ fosfokreatina) Energia handiko fosfato
lotura duen konposatua da. Bere konzentrazioa muskuluan nahiko handia da (20
mmol/kg). Bere hidrolisian lortzen den energia baita ere ATParen hidrolisian
lortzen dena baino handiagoa da (11 kcal). Hau da, kreatinak fosfatoa askatzeko
joera handia du, ATParen aldean. Hau dela eta, kreatina-fosfatoaren hidrolisian
lortutako energia ATP berriaren sintesian erabil daiteke, hurrengo
erreakzioaren bidez:

Kreatina -P + ADP -----------> Kreatina + ATP

Erreakzio honen katalizatzailea kreatina kinasa entzima da eta bere AG0= -
3 kcal/mol da. Hau da, baldintza normaletan ATP-aren sintesiruntz desplazatua
dago. Ariketa fisikoan ATPa beheratzean, erreakzioa are gehiago desplazatuko
da. Ordea beste bidezidorretik ATPa lortzean, kreatina-fosfatoa sortuko da.
Bidezidor honen aktibazioa oso azkarra da (1 seg baino lehenago ATP berria sor
dezake).
Sistema energetiko batekin lor daitekeen intentsitatea neurtzeko energi fluxua
(denbora unitateko lortzen den energia) erabiliko dugu. Sistema honen energi
fluxu maximoa (indibidualki aldagarria) handia da, erreakzio bakar batean
energia lortzen delako. Bestalde, kreatinaren kontzentrazioa ATParena baino 4
aldiz handiagoa da. Hau da, uzkurketa maximoa soilik 7-8 segunduz mantendu
daiteke.
Oro har fosfagenoen sistema, bere intentsitate maximoan, 10 segundu inguru
irauteko ahalmena du. Dena den, argitu behar da ATParen kontzentrazioa ariketa
nekagarrienetan ere ez dela maila batetik jeisten.

b) Glukosaren metabolismo anaerobikoaMuskuluan glukogeno kantitate nahiko
handia dago (500g inguru). Honek hurrengo erreakzioen bidez ATP berria lotuko
du. Erreakzio multzo honi glukolisi anaerobikoa deitzen zaio.

Glukogenoa + Pi ----> Glukosa-6-P ---->2 Pirubato ----> 2 Laktato

Erreakzio hauen bidez, glukosa unitate bakoitzeko 3 ATP lor daitezke. ADPa eta
AMPa erreakzioaren aktibatzaileak dira, aldiz zitrataoa eta ATPa
inhibitzaileak.

Sistema honen energi-fluxu maximoa (70 kg-etako pertsona batentzat) 2.5 mol
ATP/min da, fosfagenoen sistemarena baino baxuagoa. Ondorioz, lortu daiteken
intentsitate maximoa txikiagoa izango da. Muskuluko glukogenoarekin lor
daiteken energia osoa eta energia fluxua jakinda iraupen maximo teorikoa
kalkula daiteke (4.8/2.5= 1min 55 seg). Hau da, laktikoaren sistemarekin,
teorikoki behintzat, jarduera maximoa ia bi minutuz mantentzea posible
litzateke. Kalkulu hauetan lortutako iraupena ez da praktikan gertatzen.
Sistema honek ez baitu maximoan funzionatzen glukogenoa amaitu arte. Sortutako
azido laktikoak pHa beheratzen du, azidosia sortuz. Proteinak, uzkurketan eta
energi lorpenean parte artzen dutenak barne, pH optimoa dute. Bertan bere
funtzioa egokia da eta pHa aldatzean funtzionalitatea galtzen dute. Horregatik
ariketa fisikoan, glukogenoa laktiko bihurtzen den einean potentziaren
murrizketa gertatuko da. Praktikoki sistema honek eragindako ariketa maximoa
soilik 20-30 segunduz mantendu daiteke. Hala ere kreatinaren sistemak
eragindakoa baino epe luzeagoa. Sistema honek sortzen duen azidosia nekea
ekarriko du, agarrotamendu bezela nabariko dena.

c) Mekanismo aerobikoak:Oxigenoak elikagaiak, CO2eta H2O bihurtzen ditu.
Sustrato erabilienak gluzidoak eta gantzak dira. Hauek hurrengo erreakzioen
bidez metaboliza daitezke.

C6H12O6+ 6 O2----------> 6 CO2+ 6 H2O + 36 ATP
Glukosa+ Oxigenoa A. Karbonikoa+ Ura+ Energia
Gantz azidoa+ Oxigenoa -------> A. Karbonikoa + Ura+ Energia

Aa+O2 ---------------> CO2+H2O+urea

Bi prozesu hauek gertatzeko, besteak beste oxigenoa biriketatik muskuluetara
garraiatzea beharrezkoa da. Horregatik ez dira sistema anaerobikoak bezain
pronto aktibatzen, bere jarduera maximoa ez dute bizpahiru minutu pasa eta gero
lortzen eta bere energia fluxu maximoa txikiagoa da.

-Gluzidoen_oxidazio_aerobikoa:Glukolisian lortutako azido pirubikoa, laktiko
bihurtu beharrean, mitokondrioara sartzen bada, lehenik konplexu entzimatiko
baten bidez, azetil-koentzimaA bihurtuko da. Konposatu hau oxalazetatoarekin
batu, eta Krebs-en zikloan sartuko da. Zikloaren bira bakoitzean, azetil-coA
bat sartu da eta 2 C02lortzen dira.
Prozesu honetan, baita ere NADH (ahalmen erreduktorea) eta ATPa lortzen dira.
Azken batean NADHak baitere energia erabilgarri bihurtuko dira, mitokondrioen
mintzean dagoen elektroi garraio katea igaro eta gero. Modu honetara, glukosa
bakoitzeko 36 ATP lortzen dira (glukolisi anaerobikoan baino 12 aldiz gehiago).

Muskuluak erabiltzen duen glukosak jatorri ezberdinak ditu.
1. Muskuluetako glukogenoa.
2. Gibeleko glukogeno
3. Gibeleko glukoneogenesia.
4. Elikaduraren bidez hartutakoa. Txirrindularitza bezalako kiroletan oso
garrantzitsua.
-Lipidoen_oxidazio_metabolikoa:Lipidoak triglizerido moduan gantz ehunean
metatzen dira, hauek lipolisia jasan dezakete, 3 gantz-azido eta glizerol
bihurtuz. Muskuluek jatorri ezberdinetako gantz-azidoak erabiltzen ditu.

1. Muskuluan bertan metatutakoak.
2. Gibelekoak
3. Gantz ehunekoak
Behin muskulu zelulan, gantz azidoak mitokondrietara sartu eta Azetil-coA
bihurtzen dira. Hau lehen adierazi dugun bezala, Krebs-en zikloan sartuko da
azken batean ATP emanez. Gantz-azidoen metabolismoan, gluzidoen metabolismoan
baino energia gehiago lortzen da. Adibidez, azido palmitikoa erretzean 131 ATP
lortuko dira.

Proteinen_oxidazio_metabolikoa: Kualitatiboki garrantzia txikiagoa du. Dena
den, oso ariketa luzeetan, gluzidoak agortzeko daudenean glukoneogenesian
erabil daitezke.
Mekanismo aerobikoen artean glukosaren oxidazioak energi fluxu handiagoa, eta
ondorioz ariketaren intensitate handiagoa, emango du. Ordea lipidoen sistemaren
iraupena luzeagoa da, alde batetik masa unitateko energi kantitate handiagoa
ematen dutelako eta bestetik gizakian modu erabilgarrian kantitate handiagoetan
daudelako. Dena den, soilik lipidoak errez lortu daitekeen energia fluxua oso
txikia da. Bi sistema aerobikoen artean energi fluxu maximoa (gluzidoak eta
lipidoak batera erretzen direnean) 1 mol ATP/min da. Hau da, sistema
anaerobikoak baino gutxiago.
Orokorrean, prozesu aerobikoak, anaerobikoak baino motelago gertatzen dira.
Horregatik, nahiz eta energia kantitate handiagoa eman, bere energi fluxua
txikiagoa da. Hala ere bere iraupena handiagoa da, teorian sustratoa amaitu
arte. Gorputzeko gantzekin 75.000 kcal lor daitezke, horregatik lipido
erreketan sustratoa ez da inoiz mugatzailea, hau da inoiz ez da ariketa gelditu
behar gantzak amaitzen direlako.
Ariketa zenbat eta luzeagoa eta arinagoa izan, energia proportzio handiagoa
lortuko da l√±ipidoetatik. Horregatik, lipidoak erretzeko ariketa arin eta
luzeak gomendagarriagoak dira. Maximoaren %60 inguruko ariketak (140 taupada/
minutu gazteetan) egokiak dira


MUSKULU ZUNTZ MOTAK

ATP aren sintesirako erabiltzen duten mekanismoaren arabera (anaerobikoa edo
aerobikoa) zuntzak bi talde nagusietan sailkatzen dira.

1. Txuriak, azkarrak, glukolitikoak FT
2. Gorriak, motelak, oxidatiboak ST edo SO.

Dena den, gaur egun badakigu sailkapena konplexuagoa dela eta azkarren artean
beste azpisailkapena egiten da: Azkar glukolitikoak Ftb (FG), Azkar oxidatiboak
Fta (FOG).Azken hauek azkarren eta motelen arteko ezaugarriak dituzte.

1. Zuntz muskular txuriak, gorrien aldean, nahiko handiak dira. Bere uzkurketa
nahiko sendoa da, baina bere erresistentzia ez da handia. Ezaugarrien artean
hurrengoak aipa daitezke.:
-Mioglobina edukin txikia (hortik bere kolore txuria), ariketa azkar eta
sendoan oxigenoa erabiltzen ez delako (mioglobinak oxigenoa gordetzen du).
- Erretikulu sarkoplasmikoa (kaltzioaren metatatze-lekua), oso garatua, kaltzio
ioiek sarkoplasmara errez barraia dezaten
- Bide anaerobioak erabiltzen dituztenez, mitokondria gutxi agertzen dira.
-Bidezidor anaerobioetako entzimak (glukolisiko entzimak eta kreatina kinasa)
nahiko ugariak dira.
- Miosinaren ATPasa aktibitatea nahiko garatua, firu lodi eta mehen arteko
elkarrekintza azkarra emateko.
-Lipido gutxi, hauek ariketa luze eta ahulean erabiltzen baitira.
- Kapilarizazioa ez da oso ona, oxigenoaren beharrik ez baitute.
- Nerbio zuntzen kitzikapen-atalasea altua, soilik kinada handiekin aktibatuko
dira.
2. Muskulu zuntz gorriek, diametro txikiagoa dute, ez bait dute uzkurketa
sendorik garatzen. Bere jarduera ordea denboran nahiko luza daiteke. Ondorioz
bere ezaugarriak hurrengoak izango dira.

- Mioglobinan joriak dira. Hortik bere kolore gorria, oxigenoa erabiltzen
baitute energia lortzeko.
-Erretikulu sarkoplasmikoa ez dago oso garatua, ez baitzaie beharrezkoa
kaltzioaren horniketa azkarra.
- Mitokondriak, Krebs-en zikloko eta elektroi-garraio kateko entzimetan nahiko
aberatsa da.
-Lipido erreserbak nahiko ugariak ditu, hauek erresistentziko ariketan
garrantzi handia hartzen bait dute.
- Miosinaren ATPasa aktibitatea ez da batere handia.
- Kapilarizazio handia, oxigenoa azkar eramateko.
- Nerbio-zuntzen atalaseak baxuak dira, kinada arinek ere aktibatuko dituzte.
Zuntz mota bakoitzaren proportzioa aldagarria da, bai gizaki ezberdinen artean,
bai gizaki baten muskulu ezberdinetan. Orokorrean, jarrera mantentzeko
muskuluak gorriak dira, bere uzkurketa nahiz eta oso sendoa ez izan, iraunkorra
izan behar baitu. Ordea, higitzeko erabiltzen diren muskuluak zuntz txuritan
joriagoak dira. Adibide gisa, jarreraren mantenuan erabiltzen den soleoak
gorri/txuri proportzioa (populazioaren batazbeztekoan) 4/1 da ordea kanpo-
bastoaren (higitzeko muskulua) proportzioa 1/1 da.

Populazio desberdinetan, faktore genetiko eta entramenduak edo bizimoduak
eraginda, zuntzen proportzioan diferentziak nabari daitezke. Adibidez, Afrikako
bi aldeen artean (ekialde/mendebalde) diferentziak nahiko argiak dira.
Mendebaldean bizi diren beltzak sendoak eta handiak dira eta bere muskulatura
batezere txuria da. Aldiz, ekialdekoak argalagoak dira eta bere muskulua gorria
da. Banaketa honetan, bizimoduak (ehiztariak/nekazariak) eta altueran edo
itxasoaren parean bizitzeak zerikusia izan dezakete.

Entrenamenduak zuntzen azaleraren proportzioa alda dezake. Baina ez dago argi
zuntz azkarrak motel bihur daitezkeen eta motelak azkar. Badirudi zuntza
azkarra edo motela izatea inerbazioaren menpe dagoela Aldiz azkarren artean,
entrenamentuaren arabera oxidatiboak edo glukolitikoagoak egin daitezke eta
bakoitzaren azalera alda daiteke.

KIROLAK ETA SISTEMA ENERGETIKOAK


Kreatinaren sistema batez ere erabiltzen duten kirolak:
- 100m korrika, luzera eta altuera jauziak, jaurtierak, harrijasotzaileak
(igoera gutxi egiten dituztenak).

Kreatina eta laktikoaren sistemak batez ere erabiltzen dituzten kirolak:
- Saski-baloia, beisball, hockey, 200m korrika.

Laktikoaren sistemabatez ere erabiltzen duten kirolak:
- 400m korrika, 100m igeriketa, tenisa, futbola

Sistema honek garrantzia du ere bide aerobikoa nahikoa ez den ariketa luzeetan,
batez ere entrenamentua maila kaskarra denean.

Laktikoaren sistema eta gluzidoen oxidazio aerobikoa erabiltzen duten kirolak:
-Patinaia, boxeoa, arrauna (< 2000m), 800-1500 korrika, 200-400 igerian.

Gluzidoen oxidazioaren sistema batez ere erabiltzen duten kirolak
- 5000-10.000 korrika, 1500 igerian, 30-60 km bizikletan, estropadak (ohikoak).

Lipidoen sistema batez ere erabiltzen duten kirolak:
- Txirrindularitza, maratoia, ibiltzea.

Continuumenergetikoa: Sistemen arteko pausua ez da saltoka gertatzen, baizik
eta etengababeko prozesu bat da.

Nahiz eta kirol bakoitzari sistmea bat edo bi egokitu. kirol gehienetan sistema
bat baino gehiago landu behar da. Hau nabariagoa izango da gaur egun dagoen
lehia estuarengatik.

Ohar giza, beharreazkoa da esatea, futbola, saskibaloia, tenisa eta antzeko
kiroletan, nahiz eta sistema anaerobikoak nagusiak izan, hauek maiz erabili
behar direnez, jarduera uneeen artean sustrato energetikoak suspertzeko,
sistema aerobikoak ondo garatuak egon behar dutela.

SISTEMA ENERGETIKOEN MUGAK
(energiaren ekoizpenari dagokionez)

Atal honetan sistema energetiko bakoitzean intentsitatearen eta iraupenaren
mugak aztertuko ditugu.

-Fosfagenoen sistemanintentsitate maximoa garatzeko muga, miosinaren ATPasa
aktibitatea izango dira. Zenbat eta aktibitate entzimatiko hauek handiagoak
izan, sistema honen bidez intentsitate handiagoa lor daiteke. Baita ere zenbat
eta firu gehiagoen elkarrekintza eman, hau muskulua garatzean gertatuko da,
muskuluek egiten duten indarra handiagoa izango da. Zuntz azkarren miosinaren
ATPasa aktibitatea handiagoa da. Horregatik, kirolari hauen helburuetako bat
bere muskulu txuriaren garapena izango da. Horetarako pesen igoera erabiltzen
dute.

Iraupenaren muga bat, kreatina-P kantitatea da. Faktore hau zenbat eta
handiagoa izan sistema denbora luzeagoz mantendu daiteke. Entrenamentuarekin
kreatina kontzentrazioa muskulua ez da asko handitzen. Ordea, kreatina ahoz
hartuz, errendimenduaren hobetzeak ikusi dira kirol motz eta errepikakorretan,
badirudi foosfokreatina gehiago meta daitekelako.

-Laktikoaren sisteman, intentsitatearen mugatzailea entzima glukolitikoen
aktibitatea da. Entzima hauek batez ere muskulu txurietan ageri dira.
Sistema honen iraupenaren muga, muskuluaren ahalmen indargetzailea eta azido
laktikoa metabolizatzeko ahalmena dira. Bi baldintza hauek entrenamenduarekin
asko hobetuko dira.
Laktikoaren bidezidorra nagusiki erabiltzen duten kirolariek, muskulatura
sendoa dute, uzkurketa nahiko sendoa behar dutelako. Halere ez du gehiegizkoa
izan behar. Muskulu garatuegiak dituztenen pisua handia da, eta ondorioz
mugitzeko energi kantitate handia behar dute. Sistema honetatik zenbat eta
energia gehiago lortu, azido laktiko kantitate handiagoak eratzen dira,
azidosia sortuz. hau ekiditeko bikarbonatoa hartu izan da..

Sistema honekin amaitu baino lehen esan nahiko sistema gareztia dela, glukosa
bakoitzetik soilik 3 ATP lortzen baitira (aerobikoki 36-38).

-Sistema aerobikoenmugak, jarduera luzeetan ondo aritzeko mugak ezarriko ditu.
Intentsitate eta iraupenaren aldetik bi faktore mugatzaile daude. Kasu honetan
intentsitatea eta iraupena oso loturik daude.

1. Oxigenoa garraiatzeko eta erabiltzeko ahalmena eta azido laktiko gutxi
ekoiztekoa.
2. Gluzidoen erabilgarritasuna muskuluan.

Oxigenoa erabiltzeko ahalmenari dagokionez, zenbat eta bihotzak odol gehiago
bultzatu, odolak oxigeno gehiago eraman eta muskuluetan obeto banatu eta
muskuluetako sistema entzimatikoak oxigenoaren bidez sustratoak azkarragoa
erre, ariketa fisiko batean aerobikoki lortzen den energia handiagoa da.
Erabilitako oxigenoaren eta aerobikoki lortzen den ariketa fisikoaren
intensitatearen artean erlazio nahiko zuzena dago. Horregatik, sarritan ariketa
fisiko aerobiko baten intentsitatea neurtzeko oxigeno kontsumoa (V02)
adierazten da. Baitaere, aerobikoki lortu daitekeen intentsitate maximoa
adierazteko VO2maximoa erabiliko da.

Parametro hau kirolari baten ahalmen aerobikoaren neurria da. Gizaki baten
VO2max, bai faktore genetikoek, bai ingurunekoek (entrenamendua, bizimodua)
parte hartzen dute. Baina genetikoki erabilketa handia duenak, iraupeneko
kiroletan ondo aritzeko ahalmena izango du. Kirol ezberdinetako arituek oxigeno
erabilketa aldagarria dute. Ariketa luzeetako partaideek kontsumo handiagoak
dituzte, 80 ml O2/kg inguru eliteko zenbait korrikalarik. Pertsona normal baten
kontsumo maximoa balio horren erdia da. VO2max-a bi modutara eman daiteke
osorik edo pisuaren arabera. Azkena gehiago ematen da pisuak errendimenduan
zerikusia duen kiroletan.

Ariketan prozesu aerobikoen bidez lortzen ez den energia, metabolismo
anaerobikoa erabiliz lortuko dugu, honek dakarren arazoekin (azidosia). Honen
arrazoia, oxigeno erabilpena txikia denez edozein ariketa egiteko konposagai
anaerobikoa handia izango dela. Honekin lotuta badago beste parametro bat
ariketa luzeetan garrantzitsua izan daitekeena: atalasea.

Bestalde gluzidoak, ariketa luzatzen bada amaitu daitezke. Une honetan mantendu
daitekeeen ariketaren intentsitatea oso baxua da (maximoaren %60a). Horregatik
gluzioen ekonomia garrantzitsua izango da ariketa luzeetan. Horretarako hainbat
gauza kontutan hartu behar dira.

Zenbat_eta_muskuluan_glukogeno_gehiago_metatu, intentsitatea epe luzeagoz
mantendu daiteke. Horregatik, kirolarientzat gluzidoetan aberatsak diren dietak
konbenigarriak dira. Gluzidoak amaitzen direnean, txirrindularitzan "pajara"
bezala ezagutzen dena gertatuko da. Gertaera hau ohizkoa da froga luzeetan,
jardueraren zehar glukosa hartzen ez bada.. Fisisologikoki glukosaren
eskugertutasunaren eza da. Ondorioz soilik lipidoak erreko dira , energia
fluxua eta intentsitatea jeitxiz. Jardunaldiaren zehar glukosa hartuz fenomeno
hau ekidin daiteke. Elikadurari buruzko ezagupenak gero eta zabalduagoak
daudenez kirolarien artean, gluzido gabezia gero eta gutxiago gertatzen dela
esan behar da.

Glukosa_gutxiago_erabiltzea, ere ariketa luzeetan garrantzitsua da. Honek
ariketaren erritmoarekin zerikusia du. Kirolariak ariketa azkarregi hasten
badu, intentsitate handi hori lortzeko bide anaerobioetatik energia lortu
beharko du. Modu honetara glukosa bakoitzetik soilik 3 ATP lortzen direnez,
glukosaren gastu handia eregingo du, glukosaren eza sortuz. Entrenamentu maila
handitzen denean gluzidoak aerobikoki gehiago erreko dira. Horrela, energia
aurreratuz.

Baita ere, zenbat eta gantzetatik energi-fluxu handiagoa atera, glukogenoaren
ekonomia hobea izango da. Muskuluetako glukogenoa denbora gehiagoz iraungo
baitu, "pajara" egoera atzeratuz.
Entrenamendu aerobikoak lipidoen erreketan lortzen den energi-fluxua emendatzen
du, sistema honen entzimen kopurua eta errendimendua gehituz. Adibidez 15 km/h
(4min/km) korrika eginez entrenatuek 35% lipidoetatik lortzen dute ez
entrenatuek soilik 17%. Ariketa batean sustrato energetiko bakoitzetik lortzen
den energi proprotzioa kalkulatzeko arnas zatiketa erabiltzen da (kanporatutako
CO2/artutako O2). Zatiketa baldintza normaletan 0.7-1 bitartean dago. Zenbat
eta 1-era gehiago urbildu gluzidoen erreketa nagusiagoa izango da. Oso
baldintza berezietan, azido laktikoaren produkzio handian, arnas zatiketa 1
baino handiagoa izan daiteke. Orokorrean, zenbat eta intentsitatea handiagoa
izan, arnas kozientea handiagoa izango da.

Kirol aerobio gehienetan, masa muskularrak ez dira oso handiak, hauek gorputz
pisuaren gehipena dakartelako. E= 1/2 mv2formula erabiliz zenbat eta masa
handiagoa izan, energia konkretu batentzat lortutako abiadura txikiagoa izango
da. (anaerobikotan masa muskularra gehitzean lor daitekeen energia asko
gehitzen da, ordea aerobikoa zirkulazio sistemaren menpe dagoenez muskuluen
bolumena lortutako energia kantitatearekin ez dago zuzenki loturik).


