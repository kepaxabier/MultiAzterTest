







                                 3. KAPITULUA

     I.NEURGAILU METEOROLOGIKOAK AIREAREN POLUZIOA AZTERKETARI APLIKATUAK
   (Iturria: US EPA Basic Air Pollution Meteorology ikastaroa, 5. ikasgaia:
    Meteorological Instruments.http://yosemite.epa.gov/oaqps/EOGtrain.nsf/
                      DisplayView/SI_409_5?OpenDocument)


3.1 SARRERA

Aldagai meteorologikoen balioak neurtzen eta erregistratzen dituzten teknikei
esker, prozesu atmosferikoak ulertzeko beharrezkoa den informazioa lortu ahal
dugu. Neurketa meteorologiko hauek lagunduko digute, esate baterako,
kutsatzaileen konzentrazioei buruzko iragarpenak egiten edo eskuealde jakin
batean dagoen prezipitazio arriskua ebaluatzen.

Airearen poluzioari dagokionez, zenbait aldagaik, hala nola turbulentziaren
intentsitatea edo haizearen abiadura eta norabidea, neurtutako poluzioaren
batazbesteko balioetan eragin erabakigarria dute. Beste aldagai garrantzitsua,
airearen kutsatzaileen garraio eta sakabanatzean eragina duena, nahaste-
altitudea1 da (nahaste-geruzaren altitudea), zeinen neurketa irratizundaketetan
lortutako datuetatik edo teledetekzio aktibo tekniken bidez lor baitaiteke.

3.2 INGURUMENARI APLIKATUTAKO METEOROLOGIAN KONTUAN HARTZEKO TRESNAK

Kapitulu honetan kutsadura atmosferikoaren garraio eta barreiatze prozesuetan
parte hartzen duten elementu ezberdinak neurtzeko meteorologian erabili ohi den
tresnerian arreta jarriko dugu. Hala nola: haizearen abiadura eta norabidea,
inguruko tenperatura zein bertikala, eguzki-erradiazioa, nahaste-altuera, etab.

3.2.1 HAIZEA NEURTZEKO TRESNAK

Haizeen norabidea ezagutzeko tresnarik antzinakoena haize-orratza da (3.1
irudia), zeinek, haize-arrosaren laguntzaz, haizeen jatorria zehazten baitu,
hau da, haizeek jotzen duten norabidetik.

                                  3.1 irudia

Haizean bi oinarrizko osagai kontuan hartu behar dira: abiadura, edo haize
bektorearen intentsitatearen magnitudea, eta bere norabidea edo orientazioa.

Haizearen abiadura airearen aurreratze azkartasuna da eta anemometroarekin
neurtzen da, denboran zehar bere azkartasunaren aldaketa erregistratzen duen
tresna. Anemometroen artean, modelo ezberdinak egon arren, erabilienak
kubetazko eta helizezkoa dira.

- Kubetazko anemometro birakaria: anemometro hau biraketa-ardatz bertikal bati
simetrikoki lotutako hiru kubeta koniko edo hemisferikoz osatua dago. Biraketa
abiadura eta haizearen abiadura artean dependentzia lineala dago, non haizearen
abiadura kubeta bakoitzaren zentroarena baino hiruzpalau aldiz handiagoa baita.
3.2 irudian oraingo anemometro birakari digital bat agertzen da. Abiadura
neurtzeko, haizearen norabidea ez du garrantzirik.

                                  3.2 irudia

- Helizezko anemometroa. Haizearen abiadura neurtzeko helize bat duten
anemometroak dira. 3.3 irudiak helizezko anemometro modelo oinarrizkoak
erakusten ditu. Bertan haizearekiko ardatz horizontal batean biratzen diren
hiru paleta erradial ikusten dira. Modelo honek, sarritan, plastikozko molde
oso arinak erabiltzen ditu, paleten mugimendua hastea lortzeko abiaduraren
ataria oso txikia izan dadin. Haize horizontalaren osagai bektorialak
zehazteko, haizearen abiadura eta norabideaz osaturik daudenak, ortogonalki
muntatutako helizeak erabili ohi dira.

                                  3.3 irudia

- Haizea neurtzeko tresnen kokapena
Neurgailu meterologikoen kokapen egokia funtsezkoa da, neurketaren balioen
aldaketan lagundu ditzakeen elementu guztietatik urrun kokatu behar direlako.
Kokapen altitudea bezalako oinarrizko xehetasunak kontuan hartu behar dira.
Bada, esan dezakegu haizea neurtzeko gailuak, lur zabalean, lurretik 10 metrora
kokatu behar direla. Inguruan ozotoporik balego (zuhaitzak, eraikinak, etab.),
oztopo horiek sentsorearen kokapenetik aldenduta egon behar duten distantzia
gutxienez oztopoaren altuera baino hamar aldiz handiagoa izango da.

3.2.2 TENPERATURA NEURTZEKO TRESNAK

Bai maila bateko giro-tenperatura (lurretik 1.5 eta 2 m bitartean), bai bi
maila arteko tenperatura ezberdintasuna (lurretik 2 eta 10 m bitartean)
funtsezko faktoreak dira, zeren neurketa hauek hainbat kalkulu egiteko balio
duten, hala nola kutsatzaileen gandorren altuera eta, hortaz, egonkortasun
atmosferikoa zehazteko.

Tenperatura sentsoreak sentsorean erabilitako materialen propietate baten
aldaketa oinarritzen dira, esate baterako, espantsio termikoa, errsistentzia
elektrikoaren aldaketa eta propietate termoelektrikoak. Merkuriozko eta
alkoholezko termometroak espantsio termikoaren adibide on bat dira. Hala ere,
neurketa jarraituko sareetan, termometro hauen balioa oso eskasa da, lortutako
datuak erregistratzeko eta automatizatzeko gaitasunik ez daukatelako.
Erresistentziaren bidezko tenperatura detektagailua sentsore mota nahiko
arrunta da bertako neurketa meteorologikoetarako, zeren metal desberdinen
tenperaturaren araberako erresistentzia oinarri hartzen baitu. Platinoa eta
kobrea dira erabilienak, beren erresistentziak tenperatura igoerarekiko igotze
zehatz-mehatz lineala erakusten duelako. Termistorea elektrizitatearen
erdieroalea da (3.4 irudia). Sentsore mota hau haien artean fusionatutako oxido
metalikozko nahaste batetik egiten da. Tenperatura aldaketei erantzuna ez da
lineala. Hala ere, mota honetako bi sentsore edo gehiago batu daitezke,
erresistoreekin (erresistentziak), horrela tenperaturari erantzun ia lineala
lortzeko.

                                  3.4 irudia

Azkenik, aipatu tenperatura bertikalaren desberdintasuna neurtzeko sentsoreek
bete behar dituzten baldintzak giro-tenperatura neurketa ororentzat berdintsuak
dira. Dena den, nehurketa zehatzagoak lortzeko sentsore akoplatuak gomendatzen
dira.

- Tenperatura neurtzeko tresnen kokapenaren xehetasunak:

Osagai meteorologiko batzuen neurketa tresnen instalazioaren arabaerakoa da.
Tresnen kokapena aukeratzeko, lekua inguruko baldintzen adierazgarria izan
behar da, beraz aldameneko zuhaitzen edo eraikinen eraginak sahiestu beharko
da. Aldapa handietatik urrundu eta tresnak gailurretan kokatzea ere saihestu
behar dugu beti.

Adibidez, gomendagarria da giro edo lurazaleko airearen tenperatura 2 metroko
altitudean neurtzea, eta 2-10 metro bitarteko altitudean tenperatura
desberdintasuna neurtzeko. Kutsatzaileen isuri mailak handiak direnean,
altitudean neurketa gehiago egitea komeni da, kasuaren arabera.

Sentsorea jartzeko leku zabala, laua eta ondo aireztuta aukeratzea komeni da.
Garrantzitsua da tenperatura sentsoreak edozein oztopo hurbiletik horren
altuera baino lau aldiz inguru urrunago kokatzea, eta 30 metroko distantziara
oso zabalak diren zolatutako eskualdetik. Gailua dagoen azala lur naturala edo
belarrez estalirik egon behar da, eta ur gelditutako gunetatik urrun. Azkenik,
kontuan hartu behar da tenperatura neurtzeko tresnak erradiazio-termikotik
babestu behar direla etxola meterologikoa deritzonaren bitartez. Gainera,
gogoratu garrantzitsua dela haiek aireztapen on bat izatea, prozedura egokiez
baliatuz beharrezkoa balitz.

3.2.3 EGUZKI-ERRADIAZIOA NEURTZEKO TRESNAK

Eguzki-erradiazioa Eguzkiak igorritako erradiazio elektromagnetikoen multzoa
da. Eguzkiak gorputz beltz bat bezala jokatzen du, zeinek energia igortzen duen
Planck leageari jarraituz 6000 K inguruko tenperaturan. Eguzki-erradiazioa
infragorritik ultramoreraino banatzen da. Erradiazio osoa ez da iristen
Lurraren azaleraino, kampoko atmosferako (estratosferako) gasek uhin ultramore
laburrenak zurgatzen dituztelako ozonoa sortzeko. Irradiantzia da lurazaleraino
iristen den eguzki-erradiazioa neurtzen duen magnitudea. Denbora eta azalera
unitateko Lurreko azal zehatz bateraino iristen den energi elektromagnetikoa
osoa neurtzen du. Unitatea W/m2 da.

Eguzki-erradiazio erasotzailea atmosferako egonkortasunarekin lotuta dago.
Neurketa honek, hodei estaldura eta altitudeari buruz lortutako datuekin
batera, eguzki-erradiazioaren ondorioen zeharkako estimazio bat ematen digu.
Datu hauekin, haizearen abiadurarekin batera, egonkortasun mota desberdinak
ondorioztatzea daukagu.

                                  3.5 irudia

Eguzki-erradiazioa neurtzeko, neurgailurik erabiliena piranometroa da (3.5
irudia). Gailu honek lurazal gainean erradiazio zuzena zein barreiatua neurtzen
du. Beraz, esan daiteke piranometroa dela 180º-ko ikus-eremu batean eguzki-
erradiazio fluxuaren dentsitatea neurtzeko diseinatutako sentsore bat.
Piranometro adibide bat Kipp & Zonen-ena da, kristalezko bi erdiesferaz
osatutako ahokaleku batean pila termoelektriko bat duena. Pila termolektrikoa
horizontalki kokatutako hainbat termoparrek osatzen dute, zeinen muturrak
kobrezko barra bertikalekin letoizko beste xafla trinko bati soldaturik dauden.
Multzoa berniz beltzarekin margoturik dago erradiazioa zurgatzeko. Erradiazioak
sortutako bero-fluxua termopilara transmititzen da, tentsio elektriko bat
sortuz, termoparretako metalen arteko temperatura desberdintasunari
proportzionala dena.

Erradiazio barreiatua neurtzeko erradiazio zuzenerako sentsorea estali behar da
argi-babes pantaila batekin, eguzki irradiantzia barreiatua neurtuz (erradiazio
barreiatuko piranometroa).

- Eguzki-erradiazioa neurtzeko tresnen kokapenaren xehetasunak:

Eguzki-erradiazioa neurtzeko erabiltzen ditugun gailuak, temperatura neurtzen
dutenak bezala, leku oso zabaletan jarri behar dira, Eguzkia ez den beste
erradiazio-iturriak ager ez daitezan. Norabide guztietan zeruko ikuspegi oso
zabala izan behar du, gainera urtaro guztiak kontuan hartuz. Sentsore gainean
itzalen proiekzioa sahiestu behar da.

3.2.4 NAHASTE ALTITUDEA

Atmosferako nahaste-geruza muga-geruzaren eskualde baxuena da, turbulentzia
indartsuagoa den lekuan, bai jatorri mekanikoarena bai jatorri konbektiboarena.
Nahaste-geruza honetan turbulentziagatik kutsaduraren nahastea gertatuko da.

Nahaste-geruzaren sakonera zehazteko prozedura estandarra temperatura
potentzialaren profila aztertzean datza.

Goizean eta arratsaldean sortutako nahaste-altitudeak profiletatik estimatzen
dira, egunsentian eta ilunabarrean hartutako temperatura bertikalarena zein
lurazaleko tenperaturarena. Tenperatura bertikalaren profilak irratizundekin
neurtzen dira. Gailu hauek globoen bidez garraiatzen dira airea baino arinagoak
direlako, zeren helioz bete ohi baitira.

                                  3.6 irudia

Sound Detector and Ranging (soinuaren bidezko detekzio eta lokalizazio)
sistema, SODAR izenarekin ezagutzen dena, turbulentzia atmosferikoak sortutako
uhin akustikoen barreiatzea neurtzeko tresna meteorologikoa da. SODAR sistema
hauek (3.6 irudia) zenbait altitudetan turbulentzia eta haizearen abiadura
neurtzeko erabiltzen dira. Atmosferaren beheko geruzaren egitura termodinamikoa
ere neurtzen dute eta, beraz, nahaste-geruzaren sakonera.

3.3 NEURKETA SISTEMA METEOROLOGIKOEN DOITASUN ETA BEREIZMEN XEHETASUNAK

Aldagai meteorologikoen neurketa jarraituko programa batean, oso garrantzitsua
da kontuan hartzea zeintzuk diren aldagai meteorologiko egokiak, barreiatze
atmosferikoaren baldintzen adierazgarrienak direnak. Baina beste aldetik,
garrantzi berdina dauka erabilitako neurketa sistemei eskatu behar zaizkien
doitasun eta bereizmen xehetasunak.

Adibidez, 3.7 irudian zenbait doitasun balore ikus dezakegu, airearen poluzio
azterketan erabilitako neurketa meteorologiko in situ sistementzat gomendatzen
direnak. Gomendatutako neurketa bereizmenak, 3.7 irudian ere agertzen direnak,
taulako doitasun baloreak mantentzeko beharrezkoak dira.


        Neurgailuentzat gomendatutako doitasun eta bereizmen baloreak
            (Iturria: U.S. EPA 1987, 1993.ko otsailean berrikusia)
 Aldagai meteorologikoa      Aldagaiaren doitasuna     Neurketaren bereizmena
Haizearen abiadura        ±(0,2 m/s + behatutako %5) 0,1 m/s
Haizearen norabidea       ±5 gradu                   gradu1
Giro-tenperatura          ±0,5 ºC                   0,1 ºC
Tenperatura bertikalaren  ±0,1 ºC                   0,02ºC
desberdintasuna
Eguzki-erradiazioa        ±behatutako %5 gradu       10 W/m2
Denbora                   ±5 minutu
                                  3.7 irudia


3.4 SENTSORE METEOROLOGIKOEN ERANTZUNEN XEHETASUNAK

Tresneri meteorologikoen eskakizunetako beste osagai garrantzitsu bat, sistemen
erantzun xehetasunak dira, hau da, neurgailu batek aldagai meteorologikoen
aldaketei erreakzio-abiadura zehazten dutenak. Neurketa jarraituko programetan
erabilitako sentsore meteorologikoen erantzunei gutxieneko xehetasun batzuk
eskatzea beharrezkoa da, batutako datuak gure helburuetarako egokiak direla
ziurtatzeko.

Hurrengo definizioak aplikatzen dira tresnaren erantzun xehetasunekin eta
sentsore meteorologikoen berezko propietatekin lotutako terminoei:

Moteltze-arrazoia: Haize-orratz2 bateko higidura oszilazio indargetua da eta
segidako oszilazioetan amplitudea gutxitzen den arrazoia ez da haize
abiaduraren mendekoa. Moteltze-arrazoia benetako oszilazioa eta oszilazio
kritikoaren arteko arrazoia da, palak higidurari kontra egiten dion
erresistentzia mekanikoaren neurketa dena.

Atzerapen-distantzia: haize norabidearen bat-bateko aldaketa baten ondoren,
bukaerako neurketaren %50ra iristeko neurgailu batetik igaro behar den aire
zutabearen luzera.

Distantzia-konstantea: Sentsoretik igaro behar duen fluido fluxuaren luzera
sentsorean erantzuna eragiteko haize abiaduraren aldaketa baten ondorioz.
Anemometroen xehetasuna da.

Tartea: termino orokorra da, sentsore baten laneko mugak ezagutzeko erabilia,
zeinen barnean askotan doitasuna ere zehaztatzen baita.

Ataria (hasierako abiadura): Haize-orratz edo anemometro bat bere
espezifikazioen arabera lanean hasteko behar duen haizearen abiadura.

Denbora konstantea: Sentsore batek behar duen aldia neurtzen duen parametroaren
aldaketa bati erantzuteko.

3.8 irudian aipatzen dira sentsoreen erantzunetarako gomendatutako xehetasunak
erregulazio ereduetan aplikatzeko asmoz.

               Sentsore meteorologikoentzat gomendatutako erantzunen xehetasunak
    Aldagai                                 Sentsore espezifikazioak
meteorologikoa
Haizearen       Hasierako abiadura ≤ 0,5 m/s
abiadura        Distantzia konstantea ≤ 5 m
Haizearen       Hasierako abiadura ≤ 0,5 m/s
norabidea       Moteltze-arrazoia 0,4 eta 0,7 bitartean
                Atzerapen distantzia ≤ 5 m
Tenperatura     Denbora konstantea ≤ 1 min
Tenperaturaren  Denbora konstantea ≤ 1 min
desberdintasuna
Eguzki-         Denbora konstantea  5 segundo
erradiazioa     Laneko tenperaturaren tartea -20ºC eta +40ºC bitartaean doitasun balore zehatz
                batean
                                  3.8 irudia


3.5 KALITATEAREN EGIAZTAPENA ETA KONTROLA

Kalitatearen egiaztapenak (KE), neurketa meteorologiko jarraituei aplikatuta,
bere baitan hartzen du kalitatezko produktu bat emateko zuzendutako ekintza
sistema (kalitatearen kontrol tradizionala), zein kalitatearen kontrol
sistemaren jarduera egokiaren egiaztapena emateko ekintza sistema (kalitatearen
egiaztapen tradizionala). Kalitatearen kontrolerako (KK) eginkizun horietako
lehenengoak ekipamenduaren operadoreek tresnetan zuzunean egindako lanak
biltzen ditu, esate baterako, mantentze-lan prebentiboa, kalibraketak, etab.
Bigarren eginkizun-multzoko xedeak dira datuen kalitatea kudeatzea eta dagokien
baldintzak betetzeko beharrezko zuzentze-neurriak hartzea. Kalitatearen
egiaztapenerako plan ofizialak “KE plana” izeneko agirian aurkeztu behar dira.
Agiri honek kalitatearekin lotuta dauden beharrezko prozedura guztiak aipatzen
ditu eta zenbateko maiztazunez gauzatu behar diren adierazten du. KE plan bat
egitea eta jarraitzea ezinbestekoa da kalitate oneko datu adierazgarriak
lortzea ziurtatzeko. KE planak hurrengo informazioa eduki behar du:

Proiektuko langileen erantzunkizunak: datuen kalitatearekin lotutako lanak
egiten dituen pertsonalaren erantzunkizunak.

Datu-txostenerako prozedurak: datuak nola sortzen diren eta prozeduraren pauso
bakoitzean ekintzak nola egiten diren deskribapen laburra.

Datuak baliozkotze-prozedurak: irizpide-zerrenda zehatza datuen baliotasuna
frogatzeko, eta baliozkotze-prozesua eta baliogabe edo zalantzazko bezala
sailkatutako datuen tratamendua nola gauzatzeko.

Ikuskaritza-prozedurak: zein ikuskaritzak gauzatu behar diren deskribapena,
zenbateko maiztasunarekin eta ikuskaritza-prozedura bat nola egin zehaztuz
(ahal demean, bere baitan agiriak sartzen dituzten prozedurak aipatuz).
Gainera, barneko eta kanpoko ikuskaritza sistemen deskribapena ere bai,
ikuskapen langileek egin beharreko lekuaren ikuskaritzak sartuz.

Kalibrazio-prozedurak: Erabiltzen diren sentsore eta tresna bakoitzaren
kalibraziorako tekniken eta maiztasunaren deskribapen zehatza. Zehaztu behar
dira kalibrozio osoak zein neurketa-eskalaren zeroa eta amaierako puntua
egiaztatzeko kalibrazioak.

Mantentze prebentiboko kronograma: Zerrenda zehatza mantententze prebentiboaren
zereginekin eta zein maiztasunarekin gauzatu behar diren azalduz. Tresnaren
ohizko ikuskapena eta ordezko piezak jartzea ez bakarrik, tresnerian egin
beharreko azterketa funtzionalak ere sartu behar du.

K
                                                        Testua: Agustín Ezcurra
                                                         Itzulpena: Ibon Alonso
alitate txostenak
: admininistraziora aurkezteko beharrezko txostenen kronograma eta edukiera,
kalitate egiaztapenerako programaren egoera deskribatzen dutenak. Programa
horretan KE planean zehaztutako zeregin guztietako inplementazioa sartzen da.
Inplementazioak erakundeko maila guztietako langileak sartzen ditu. Tresnarekin
lan egiten duten teknikariak beren ardurapean dauden neurgailuetan mantentze
prebentiboa eta KK egiaztapenak egin behar dituzte. Kalibrazioak egin behar
dituzte eta, beharrezkoa denenan, beste teknikariek lan egiten dituzten
estazioetako barneko ikuskaritzetan parte hartu. Beren ondoko ikuskatzaileek KE
lan guztien betetzea egiaztatu behar dute, halaber erregistroak eta kontrol
taulak berraztertu, datu garrantzitsuen galtzea gertatu baino lehen arazo
potentzialen zuzenketa ziurtatzeko.
1 Aire zatiketa bat igo daitekeen altitude handieneraino.
2 Termino honetan anemometro mota batzuk (ikusi 3.3 irudia) edo aerosorgailuek
haizearen norabidean orientatzeko erabiltzen dituzten mekanismoak ere sartzen
dira.
