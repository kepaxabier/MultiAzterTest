    5. Gaia.-  Infekzioen kontrako Farmakologia                                           L Saenz del Burgo    39  5.GAIA.- INFEKZIOEN KONTRAKO FARMAKOLOGIA.-    1.- KONTZEPTU OROKORRAK.-      Hauexek  dira  gizakientzat  patogenoak  diren  mikroorganismoak:   birusak,  bakterioak,  onddoak, protozooak, helmintoak eta parasitoak eta bere barietate guztiak.    Bakterioak  kokoak  edo  baziloak  izan  daiteke.  Bere  ezaugarrien  arabera  era  ezberdinetan  tindatzen  dira  Gram- arekin.  Horrela  grampositiboetan  edo  gramnegatiboetan  sailkatzen ditugu. Staphilococcus-a, Streptococcus-a eta Neumococo- a koko grampositiboak  ditugu,  besteak  beste.  Neisseria  meningitidis- a  koko  gramnegatiboa  da.  Bazilo  gramnegatiboen  artean  honako  hauek  aurkitzen  ditugu:   Escherichia  coli,  Proteus,  Haemophilus,  Pseudomonas,  etab.  Bestaldetik,  bakterio  anaerobioak  ditugu   (oxigenorik  gabe hazten dira): Bacteroides, Clostridium, etab.    Antzinean,  antibiotikoak  beste  izaki  bizidunetatik  ateratzen  ziren  substantziak  ziren,  onddoetatik,  adibidez.  Gaixoaren  babesbideekin  batera  bakterioak  suntsitzeko  erabilgarriak  dira   (bakterioen  lisia,  fagozitosia,  etab.).  Ez  dute  birusen  edo  beste  organismoen  kontra  inolako eraginik.    -  Espektroa:   antibiotiko  baten  espektroak  adierazten  digu  zein  mikroorganismoren  kontra daukan eragina antibiotiko horrek. Antibiotiko batek espektro zabala daukala  esaten  dugunean,  bakterio  askoren kontra  borrokatzeko  erabilgarria  dela  esan  nahi  dugu:   grampositiboak,  gramnegatiboak,  anaerobioak,  etab.  Antibiotiko  hauen  arriskua da erresistentzien agerpena errazten dutela.    -  Erresistentzia:  antibiotikoa bakterioa txikitzeko gai ez denean erabiltzen da termino  hori.  Bakterioa  erresistente  bihurtu  dela  esan  ohi  da.  Kontrako  terminoa  sentsibilitatea  da.  Badago  berezko  erresistentzia   (intrinsekoa)  duten  bakterioak.  Adibidez:   bakterio  anaerobioek  beti  aminoglukosidoak  jasaten  dituzte.  Beste  erresistentzia  mota  ere  badago:  eskuratutako  erresistentzia   (mutazioen  bidez).  Azken kasu honetan, bakterioa erresistentea izan daiteke edo ez, hau da antibiotiko  bat jasan dezake edo ez. Adibidez:  E. coli amoxizilina jasan dezake edo ez, bakterio  bakoitza  ikasi  behar  izango  dugu.  Horregatik,  behin  infekzioa  sortu  duen  bakterioa  isolatu  dugula,  bakteriograma  egin  behar  da.  Honela,  zein  antibiotiko  erabili  behar  den  jakingo  dugu,  bakteriogramak  esango  baitigu  zein  antibiotikoren kontra  daukan  erresistentzia.     5. Gaia.-  Infekzioen kontrako Farmakologia                                           L Saenz del Burgo    40  -  Elkartea eta sinergia: Batzuetan bi antibiotiko erabili behar dira aldi berean espektro  terapeutikoa  zabaltzeko:   infekzioa  zein  bakteriok  sortu  duen  ez  dakigunean  edo  infekzioa  polimikrobiana  denean.  Infekzio  larrietan,  bi  antibiotikoren  elkarteak  bakterio baten kontrako bakoitzaren efektua potentziatu dezake: sinergia.    -  Tratamendu  enpirikoa:   infekzioa  zein  germenek  sortu  duen  ez  dakigunean  eta  inplikatuak  egon  daitezkeen  germen  guztietatik  babesteko  asmoarekin,  antibiotiko  bat edo gehiago erabiltzen ditugunean. Hori egin behar da mikroorganismo eragilea  zein den jakiteko aukerarik ez daukagunean.    -  Tratamendu espezifikoa:  infekzioaren sortzailea ezaguna denean eta baita eragilea  tratatzeko  zein  antibiotiko  diren  eragingarriak  ere.  Kasu  honetan  espektro  murriztuagoa duen antibiotikoa erabiliko dugu erresistentziak ekiditeko.    Infekzioak  immunodeprimituetan:   gaixotasun  immunosupresoreak  dituzten  gaixoak  sartzen  ditugu  hemen  (leuzemiak,  linfomak,  barea  ez  dutenak,  GIB- a,  etab).  Kasu  hauetan  edo  antigorputzen  falta  (Ig)  edo  leukozitoen  falta  (neutrofiloak/ linfozitoak)  somatzen  da.  Bestetan  tratamendu  immunodepresoreeak  erabiltzearen  ondorioz  agertzen  dira  holako  egoerak  (defentsak  murrizten  dituzten  farmakoak  erabiltzen  direnean   (kimioterapia,  kortikoideak,  metotrexate,  etab)).  Gaixo  hauetan,  bakteria  arruntek  eragiten  dituzten  infekzioak  larriagoak  izaten  dira;  era  berean,  osasuntsu  dauden  pertsonetan  infekziorik  sortzen ez dituzten germen bereziek, gaixo hauetan infekzio larriak eragin ditzakete  (infekzio  oportunistak).    ANTIBIOTIKOAK ERABILTZEKO INDIKAZIOAK    -  Diagnostiko  egokia:   gaixoak  infekzioa  sufritzen  duelako  diagnostikoa.  Sukarra  ez  da beti infekzioaren sintoma. Gainera, bakterioek sortu behar izan dute infekzioa.    -  Fokua  identifikatu: gernu- bidea,  neumonia,  meningitisa,  etab.  Edozein  tratamendu  antibiotikoekin  hasi  baino  lehen,  garrantzitsua  da  zein  mikroorganismok  sortzen  duen  infekzioa  jakitea.  Horretarako  kulturak  hartu  behar  dira:   gernu-,  likido  pleuritiko-, likido aszitiko-, likido zefalorrakideo-, odol- eta abarreko-  kulturak. Horrela,  zein  mikroorganismok  sortzen  duen  infekzioa  jakin  ahal  izango  dugu  eta  baita  bere  sentsibilitateak zeintzuk diren ere. Hemokultura egiten da sukarrarik ez badago ere,  antibiotikoekin  hasi  baino  lehen.  Infekzioaren  fokua  gernu- bidea  denean,  infekzioa  bazilo  gram- negatiboek  eragindakoa  izango  da.  Neumonian,  gehienetan  aurkituko   5. Gaia.-  Infekzioen kontrako Farmakologia                                           L Saenz del Burgo    41  ditugun  patogenoak  hauexek  izango  dira:   neumokokoa,  Haemophilus,  mikoplasma,  etab.  Infekzioa  sabel-barruan  (intrabdominal)  denean  bakteria  gram- negatiboek  eta  anaerobioek  eranda  izango  da.  Meningitisa  normalean  meningokokoak  eta  neumokokoak sortua izango da. ORL- an garatzen diren infekzioak birusek sortu ohi  dituzte eta baita batzuetan estreptokokoak eta Haemophilusak ere.    -  Garrantzitsua  da  ere  infekzioaren  lekua  identifikatzea:   Komunitaria  ospitaletik  kanpo  sortu  denean  eta  antibiotikoekiko  sentikorragoak  diren  bakterioak  eragin  duenean.  Nosokomiala  ospitalean  garatzen  denean.  Normalean  erresistentzia  gehiago garatu duen bakteria batek eraginda.    -  Antibiotikoa  aukeratu:   normalean  foku  horretan  infekzioa  zein  mikroorganismok  sortzen  duten  kontuan  hartuta  eta  beren  erresistentzien  arabera  aukeratuko  da  antibitikorik egokiena.     -  Tratamenduaren  hasiera:   Infekzioa  duen  gaixoari  lehenbailehen  hasi  behar  da  tratamendua   (iv),  lehenbailehen  jarri  behar  da  lehenengo  dosia.  Ez  du  inporta  hasieran  bi  dosi  oso  jarraian  jartzen  baditugu.  Emateko  bidea  infekzioaren  larritasunaren  arabera   (iv  oso  larria  denean)  eta  antibiotikoaren  arabera  izango  da.  Dosifikazioa  g-tan  edo  mg- tan  egon  daiteke.  Bakterio  batzuk  tratazeko  antibiotiko  gutxi batzuk baino ezin dira erabili eta beraz, bakterio berezi horiek tratatzeko gorde  behar  ditugu.  Adibidez:  zeftazidima  Pseudomona-rentzat,  bankomizina  Staphilococcus-arentzat, rifampizina Mycobacterium tuberculosis- arentzat, etab.    -  Beste tratamendu batzuk: drainatzeak, kirurgia, etab.    -  Antibiotiko  profilaxia:   kirurgia  aurretik  zein  kirurgiarekin  batera  erabiltzen  da.  Honela,  kirurgia  ostean  infekzioa  izateko  arriskua  gutxitzen  da.  Adibidez:   protesia  jartzeko kirurgietan.    Infekzio  guztiek  ez  dute  antibiotikoen  beharra:   birusek  sortutako  infekzioak  ez  dira  antibiotikoekin tratatzen.              5. Gaia.-  Infekzioen kontrako Farmakologia                                           L Saenz del Burgo    42  ANTIBIOTIKOEN ALBO-ONDORIOAK    Albo-ondorio  ezberdinak  eragin  ditzakete:  beherakoak   (batzuetan  larria),  goragaleak,  beste  bakterioek  edo  onddoek  (Kandida)  eragindako  infekzioak   (sobreinfecciones),  alergia,  fotosentsibilitatea, sukarra, etab.  Antibiotikoen erabilera neurrigabeak eta espektro zabala dutenen gehiegizko erabilerak gero  eta  bakterio  erresistente  gehiago  egotearen  errua  daukate.  Ondorioz,  antibiotikoen  eraginkortasuna  gero  eta  txikiagoa  da.  Horregatik,  beharrezkoa  denean  baino  ez  dira  antibiotikoak erabili behar.    INFEKZIOEN KONTRAKO FARMAKOEN SAILKAPENA    1.- Antibiotikoak:  duten eraginaren arabera honela sailkatzen ditugu:  - Bakterizidak: bakterioak suntsitzeko gaitasuna dutenak. Adb: penizilinak  -  Bakteriostatikoak:   ez  dituzte  bakterioak  txikitzen  baina  beren  ugalketa  saihesten  dute  (gaixoaren sistema immunologikoak txikituko ditu). Adibidez: tetraziklinak.  >  Betalaktamikoak:   penizilinak,  zefalosporinak  eta  beste  betalaktamiko  batzuk.  Espektro  zabala duten antibiotikoek osatzen dute multzo hau. Gainera, tolerantzia ona daukate.  > Aminoglukosidoak: bazilo gramnegatiboentzat, enterobakterioentzat.  > Kinolonak: norfloxazino, ziprofloxazino, lebofloxazino eta beste batzuk.  >  Beste  antibiotiko  bakterizida  batzuk:   bankomizina,  makrolidoak,  klindamizina,  metronidazol, linezolid.  > Bakteriostatikoak: tetraziklinak  > Sulfamidak: kotrimoxazol.  > Tuberkulostatikoak: rifampizina, isoniazida, pirazinamida, etambutol, etab.  2.- Antifungikoak:  nistatina, mikonazol, flukonazol, B anfoterizina.  3.- Antiparasitarioak:  antihelmintoak, antimalarikoak, antiamebak, antiprotozooak.  4.-  Antibiralak:   aziklobir,  oseltamibir,  ganziklobir,  interferon,  ribabirina,  antirretrobiralak  (GIB).  5.- Txertoak:  birusen eta bakterio batzuen kontrakoak.  6.- Gammaglobulinak:  espezifikoak, birus eta bakterio batzuen kontrakoak.             5. Gaia.-  Infekzioen kontrako Farmakologia                                           L Saenz del Burgo    43  1.- ANTIBIOTIKOAK:    A.- BETALAKTAMIKOAK.-      Penizilinak  eta  zefalosporinak  betalaktamikoak  dira.  Antibiotiko  talde  honen  farmakoek estruktura kimiko antzekoa daukate. Dena den, espektroa nahiko ezberdina izan  daiteke eta baita emateko bidea ere  (aho bidez edo bide parenteraletik). Orokorrean, nahiko  ondo jasaten dira (albo-ondorio gutxiekin).    Bere  albo-ondorioen  artean  hauxek  aurkitzen  ditugu:   erreakzio  alergikoa  lehenago  ukipena egon bada, ezaguna edo ez. Erreakzio alergikoa, aurretik ingestio asko eduki arren  (tolerantzia  onarekin)  ager  daiteke.  Badago  ere  erreakzio  alergiko  gurutzatuak  penizilinen  eta  zefalosporinen  artean  (kasuen  %10-20).  Beste  albo- ondorio  batzuk  sukarra  eta  beherakoak dira. Administrazio parenterala 100zk serumetan disolbatua egiten da. Posologia  oso ezberdina izan daiteke.    PENIZILINAK.-    -  G  penizilina  (edo  benzilpenizilina):   bakarrik  bide  parenterala  erabiltzen  da.  Koko  grampositibo  eta  anaerobio  batzuen  kontra  da  eraginkorra.  Gero  eta  gutxiago  erabiltzen  da  bakterioek  penizilinarekiko  erresistentzia  garatu  baitute.  Estreptokokoek  sotutako  infekzio  batzuetan  erabiltzen  da,  sifilisa  dagoenean,  anaerobioekin, etab.  -  Amoxizilina:  Clamoxyl®.  Espektroa:  gam  positiboak  eta  zenbait  gram- negatiboak.  Helicobacter  pilory  tratatzeko  erabiltzen  da  beste  farmako  batzuekin  batera   (en  asociación). Jakiekin batera ematerik badago. Normalean Azido klabulaniko- arekin  batera ematen da  (Augmentine®). Hori betalaktamasen inhibitzailea da eta ondorioz,  erresistentzia  partziala  lortu  duten  mikroorganismoen  kontra  berriz  ere  amoxizilina  erabili daiteke. Baina kasu honetan, beherako gehiago agertzeko arriskua dago. Aho  bidez  edo  benabarneko  bidez  erabiltzen  da.  Askotan  erabiltzen  dira  bai  anbulatorioetan bai ospitaleetan.  -  Kloxazilina: Orbenin®. Erresistentziarik gabeko Staphilococcus aureus-en  (meticilin  sensibles) kontra aktiboa da (batzuetan, ospitalean bertan hartutakoak erresistenteak  dira; bai antibiotiko honi, bai beste antibiotiko askoei eta nahiko zailak dira tratatzen).  -  Piperazilina-Tazobaktam: espektro zabalagoa dauka: gramnegatiboak, anaerobioak  eta grampositibo batzuk. Sepsia larrietan erabiltzen da, bakarrik benabarneko bidez.  Tazobaktam betalaktamasen inhibitzaile da. Infekzio larrietan erabiltzen da.     5. Gaia.-  Infekzioen kontrako Farmakologia                                           L Saenz del Burgo    44  ZEFALOSPORINAK.-    -  1.  generaziokoak:  Zefazolina.  Grampositiboen  kontra   (Staphilococcus  aureus  meticilin sensible) aktiboa dugu. Benabarneko bidez bakarrik. Badago 1.generazioko  beste batzuk aho bidez erabiltzen direnak. Kirurgian tratamendu profilaktiko moduan  erabiltzen da, protesiak jartzerakoan (aldaka, baskularra, etab).  -  2.  generaziokoak:  Zefuroxima  (Zinnat®).  Espektro  pixka  bat  zabalagoa:  grampositiboak  eta  gramnegatibo  batzuk.  Aho  bidez  eta  benabarneko  bidez.  Zefoxitina  anaerobioen  kontra  ere  aktiboa  da  baina  bakarrik  benabarneko  bidetik  erabiltzen da, sabeleko kirurgiaren profilaxian erabilia.  -  3.  generaziokoak:   Zefotaxima  eta  Zeftriaxona.  Espektro  oso  zabala  daukate:  grampositiboak,  gramnegatiboak  eta  zenbait  bakteria  anaerobio.  Bakarrik  bide  parenteraletik.  Biak  erabiltzen  dira  askotan  ospitaleetan  garatzen  diren  infekzio  larrietan,  batez  ere  Zeftriaxona.  Zeftazidima  Pseudomona-ren  kontra  oso  erabilgarria  da   (askotan  ZIUan).  Beste  antibiotikoekin  batera  elkar  daitezke  espektroa zabaltzeko.  -  4.  generaziokoak:  Zefepima.  Espektro  zabalagoarekin  (Pseudomona-k  barne)  baina ez anaerobioak.    BESTE BETALAKTAMIKO BATZUK.-    -  Imipenem:   espektro  zabalena  daukana.  Bakterio  gutxi  batzuek  daukate  antibiotiko  honekiko  erresistentzia.  Bide  parenteraletik  baino  ez  da  erabiltzen.  Infekzio  komunitario oso larrietan edo infekzio nosokomialetan erabiltzen da.    B.- AMINOGLUKOSIDOAK.-      Gentamizina, Tobramizina, Amikazina, Estreptomizina.    Bazilo gramnegatiboen kontra baino ez dira aktiboak (gernu- infekzioak, abdominalak,  etab).  Bide  parenterala  bakarrik  erabiltzen  da   (muskulu  barnekoa  edo  benabarnekoa).  Nefrotoxikoak (%5-20) eta ototoxikoak  (%5) izan daitezke. Bere indize terapeutikoa estua da  ondorioz,  odol- mailak  kontrolpean  eduki  behar  dira  toxikotasuna  ekiditeko  edo  eraginik  gabeko mailak ez izateko tratamendu luzeetan.    C.- KINOLONAK.-     5. Gaia.-  Infekzioen kontrako Farmakologia                                           L Saenz del Burgo    45    Talde  honetako  farmakoak  gram- negatiboen  kontra  aktiboak  dira  batez  ere,  baina  espektro ezberdinak dituzten farmakoak ikusiko ditugu.   Norfloxazino-ak   (Baccidal®)  giltzurrunetaraino  ondo  hedatzen  da.  Aho  bidez  baino  ez  da  ematen  gernu-infekzioetarako  (zistitis).  Bere  espektroan  gram- negatibo  batzuk  aurkitzen ditugu.  Ziprofloxazino   (Baycip®)  gramnegatiboen  kontra  eta  baita  grampositibo  batzuen  (Staphilococcus) kontra ere erabilgarria da, baina ez anaerobioen kontra. Gernu-infekzioetan  emateaz  gain,  beste  infekzio  batzuetan  ere  erabiltzen  da.  Albo- ondorio  gutxi  dauka:  transaminasen  igoera.  Aho  bidez  eta  benabarneko  bidez  ematen  da.  Elkarrekintza:   Antiazidoekin edo esnearekin batera hartuz gero, ez da xurgatzen.  Lebofloxazino   (Tavanic®)  gramnegatiboen  kontra  eta  baita  grampositiboen  eta  germen  atipiko  batzuen  kontra  ere  erabilgarria  da   (Legionella,  mikoplasma).  Askotan  erabiltzen da neumoniak tratatzeko. Aho bideaz zein benabarneko bidez.    D.- BESTE ANTIBIOTIKO BAKTERIZIDA BATZUK.-    -  Bankomizina:   grampositiboek  eragindako  infekzioetan  erabiltzen  da  eta  batez  ere  ospitaleetan  agertzen  diren  Staphilococcus  aureus  erresistenteek  (SARM)  eragindako  infekzioetan.  Asko  erabiltzen  da  Staphilococcus  koagulasa  negatiboek  sortutako  infekzioetan   (S.  epidermidis).  ASkotan  SARM  eragindako  infekzioa  duten  gaixoak  isolatu  behar  ditugu,  lan  egiten  dituztenek  ez  hedatzeko.  Benabarneko  bidetik  astiro   (ordu  bete  gutxienez)  ematen  da  eta  250zk  serum  fisiologiko  edo  glukosatutan disolbatua eta hobeto bide luze batetik ematen bada flebitisa ekiditeko.  Azkar  pasatuz  gero  erreakzio  anafilaktikoak  ager  daitezke  histaminaren  askapenagatik.  Beste  albo-ondorio  batzuk:   nefrotoxikotasuna,  ototoxikotasuna,  hezur- muineko  mina.  Mailak  neurtzen  dira  toxikotasuna  ekiditeko  eta  maila  eraginkorrak mantentzeko.    -  Makrolidoak: taldekoen artean eredu hoberena Eritromizina dugu (Pantomicina®).  Klaritromizina  (Klazid®) gehiago erabiltzen da dosi gutxiego erabili behar direlako.  Espektroa:   grampositibo  eta  gramnegatibo  batzuk.  Sarritan,  alternatiba  moduan  erabiltzen  da  penizilinak  alergia  sortzen  duenean.  Helicobacter  pilory- k  eragindako  infekzioetan erabiltzen da beste farmako batzuekin batera  (en asociación). Gainera,  neumonia  atipikoetan  hautatze-tratamendua  da:  Legionella-k  sortutakoetan,  mikoplasmak,  Klamidiak,  etab.  Bai  aho  bidea  bai  parenterala  erabiltzen  da   (bide  zentrala,  flebitisa  sortzen  baitu).  Goragaleak  eta  okak  eragin  ditzake.  Teofilina  eta  ahozko antikoagulanteekin batera hartzerakoan interakzioa sortzen da.    5. Gaia.-  Infekzioen kontrako Farmakologia                                           L Saenz del Burgo    46  -  Klindamizina:  grampositiboen  eta  anaerobioen  kontrako  antibiotikoa  dugu.  Paludismoaren  tratamendurako  ere   (en  asociación)  erabiltzen  da.  Gehienetan,  anaerobioek sortutako infekzioetan erabiltzen da:  sabeleko infekzioetan, aspirazioak  eragindako  neumonietan.  Aho  bidez  eta  bide  parenteraltik.  Beherakoak  eragin  ditzake eta batzuetan larriak izan daitezke (beste bakterio batzuk hazten baitira).  -  Metronidazol (Flagyl®):  bakterio anaerobiek sortutako infekzioetan oso erabilgarria,  baina  baita  amebak,  Giardia-k  eta  Trichomona- k,  eragindako  infekzioetan  ere.  Helicobacter  pilory  tratatzeko  baliagarria   (en  asociación).  Aho  bidez  barautan,  bide  topikoa   (baginatik)  edo  bide  parenterala.  Elkarrekintza  asko  sortzen  ditu.  Askotan  erabilitako  farmako  dugu,  gehienetan  beste  antibiotikoekin  batera  gram- negatiboak  ere tratatu ahal izateko.  -  Linezolid:  grampositiboen  kontrako  farmakoa   (SARM).  Ez  da  nefrotoxikoa.  Aho  bidez zein benabarneko bidez.    E.- BAKTERIOSTATIKOAK.-    -  Tetraziklinak:   talde  zabala  dugu,  grampositiboen  eta  gramnegatiboen  kontra  erabilgarria  dena.  Bakteriostatikoak  direnez,  ez  dira  gaixo  septikoan  erabiltzen,  gaixotasun  zehatzetan  baizik:   Chamydias,  Rickettsias,  Q  sukarra,  Brucella,  Paludismoan   (en  asociación),  etab.  Gehien  erabiltzen  dena  Doxiziklina  da  (Vibracina®), aho bidez edo parenteraletik (gutxiago).  Albo-ondorioak: okak, goragaleak  (%15), infekzio mikotikoak ager daitezke ahoan (ur  askorekin eman behar dira), hezurretan eta hortzeetan prezipitatzen dira eta mantxak  agertzen  dira  ahurdunaldian  hartuz  gero   (umean  agertzen  dira)  eta  umeei  ematen  badizkiegu   (8  urte  bete  arte),  osteogenesia  oztopa  dezakegu  eta  fotosensibilitatea  ager  daiteke   (eritema,  edemak)  beraz  ezin  da  eguzkitan  jarri.  Elkarrekintzak:  antiazidoekin batera hartuz gero ez dira xurgatzen eta antisorgailuen eragina jaisten  dute.    F.- SULFAMIDAK.-      Bakteriostatikoak  ere.  Gutxitan  erabiltzen  dira.  Gehien  erabiltzen  dena  Sulfametoxazol  da  beste  farmako  batekin  elkartuta:  sulfametoxazol- trimetroprim  (Septrim®)=  kotrimoxazol.  Elkarketa  honekin  bere  akzio  bakteriostatikoa  indartzen  da  grampositibo  eta  gramnegatibo  batzuen  kontra.  Gernu- infekzioetan  indikatua  dago.  Albo- ondorioak: intolerantzia digestiboa  (okak), larruazaleko exantema eta nefrotoxikotasuna. Aho   5. Gaia.-  Infekzioen kontrako Farmakologia                                           L Saenz del Burgo    47  bidez  edo  bide  parenteraletik  ematen  da  (500zk- tan  disolbatua  eta  astiro  pasatu  1-2  ordutan).    G.- TUBERKULOSTATIKOAK.-      Tuberkulosia  (TBC) tratatzeko farmakoak ditugu. Tratamenduak denbora luze irauten  du eta farmako batekin baino gehiagorekin aldi berean, Koch baziloak  (KB) hazkunde motela  baitauka eta gainera erresistentziak erraz agertzen baitira.  -  Rifampizina:   KBaren  eta  beste  bakterioen  kontra  erabiligarria  da  baina  bakarrik  erabilitzen  da  honetarako:   TCB,  Brucella,  Legionella  larria  eta  Staphilococcus  aureus- ak  eragindako  infekzio  larrietan.  Hepatotoxikoa  da,  exantema,  sukarra  eta  okak  eragin  ditzake.  Sekrezioak  gorriz  tindatzen  ditu   (gernua,  gorotzak,  malkoak,  etab.).  Aho  bidea  erabiltzen  denean  barautan  hartu  behar  da.  Benabarnetik  ere  eman daiteke.  -  Isoniazida:   (Cemidon®).  TCBrako  baino  ez  da  erabiltzen,  gaixotasuna  eta  infekzio  tuberkuloso  ezkutua   (latente)  tratatzeko.  Hepatotoxikoa  da  eta  polineuritisa  eragin  dezake. Aho bidez eta benabarnetik.  -  Pirazinamida:   TCBrako  erabiltzen  da.  Azido  urikoa  igotzen  du  bere  iraizpena  inhibitzen duelako. Hepatotoxikoa dosiaren arabera. Aho bidez.  -  Etambutol:   dosi  altuak  eta  denbora  luze  erabiliz  gero,  ikuspena  asaldatzen  du  (neuritis  erretrobulbarra,  koloreak  aldatzen  dira,  eskotomak  ager  daitezke).  Aho  bidez.  -  Beste tuberkulostatiko batzuk:  bigarren mailakoak direla esan dezakegu, ez baitira  hain  eraginkorrak:  lebofloxazino,  estreptomizina.  Aurrekoekin  albo- ondorio  larriak  edo erresistentziak egonez gero hauek erabiltzen dira.    Tuberkulosiaren tratamenduak zera eskatzen du:  2  hilabete  3  farmakorekin:  RF+ISN+PZ   (pilula  asko)  eta  gero  4  hilabete  gehiago  (edo  7  hilabete  gehiago  TBC  biriketatik  kanpo  dagoenean  eta  GIB- a  dagoenean)  2  farmakorekin:  RF+ISN.  Gaixo  hauetan  funtsezkoena  da  tratamendua  burutzea.  %60- ak  baino  ez  du  tratamendua  betetzen  eta  ondorioz,  berriro  gaixotzen  dira  eta  zepa  erresistenteak  sortzen  dira   (Mycobacterium  tuberculosis  multirresistentes).  Pentsatzen  badugu  erresistentziak  agertzen  ari  direla  lehenengo  tratamenduarekin   (batez  ere  isoniazidarekiko),  lehenengo  2  hilabetetan 4 farmako ematen dira, 3 eman beharrean. Etambutol gehitzen da.  Badaude komertzialki forma farmazeutikoak konprimitu batean farmako tuberkulostatiko bat  baino gehiago daramatenak:   5. Gaia.-  Infekzioen kontrako Farmakologia                                           L Saenz del Burgo    48  -  3  farmako:  RF+ISN+PZ  (Rimcure®):   normalean  4  konprimitu  egunean  hartu  behar  dira, gaixoaren pisuaren arabera. Barautan.  -  4  farmako:  RF+ISN+PZ+Etambutol  (Rimstar®):   normalean  4  konprimitu  egunean  hartu behar dira, gaixoaren pisuaren arabera. Barautan.  -  2 farmako: RF+ISN (Rifinah®, Rimactazid®):  bi farmako tuberkulostatiko dakartzate,  azken 4 edo 7 hilabetetan erabiltzeko. Barautan.    TBC  izateko  arriskuan  dauden  gaixoen   (ukipena  Mantoux  negatiboarekin;  PPD+  baina  sintomarik  gabe,  latentea)  infekzio  tuberkuloso  ezkutua  tratatzeko  isoniazidarekin  (300mg/egun)  egiten  da  eta  6- 12  hilabete  irauten  du.  ISN  kontraindikatua  dagoenean  edo  intolerantzia agertzen denean RF erabiltzen da 600mg/egun.    2.- ANTIFUNGIKOAK:      Onddoen  kontrako  farmakoak  ditugu.  Badaude  azaleko  mikosiak   (larruazalean  eta  mukosetan,)  aldez  aurretik  antibiotikoekin  egindako  tratamenduaren  ondorioz  agertzen  direnak,  eta  sakonak  edo  sistemikoak  (biriketan,  NSZ- ean,  barean,  odolean,  etab).  Azken  hauek oso larriak dira eta normalean immunodeprimituek jasaten dituzte.  -  Nistatina:   (Mycostatin®).  Kandidiasi  mukosoak  eta  larruazalekoak  tratatzeko.  Aho  bidea (ez da xurgatzen) edo bide topikoa. Ahoa garbitzeko gutxienez 5- 10 minututan  eduki  behar  da  farmakoa  ahoan.  Beharrezkoa  bada,  irentsi  daiteke   (hestegorriko  kandidiasia).  -  Mikonazol: (Canesten®). Azaleko mikosietan. Bide topikoa.  -  Flukonazol:   (Diflucan®).  Larruazaleko  mikosietan  eta  sistemiko  batzuetan  dosi  altuak erabilita (kandidiasia, kriptokokosia). Aho bidez edo benabarneko bidez.  -  B  Anfoterizina:  mikosi  guztietan  eraginkorra  da:   Candida,  Aspergillus,  kriptokoko,  etab.  Sistemikoetan  erabiltzen  da.  Oso  nefrotoxikoa  da   (giltzurrunetako  funtzioa  kontrolatu  behar  da  eta  likiduak  eman  behar  zaio  gaixoari  2000zk/ egun).  Erreakzio  alergikoak  eta  sukarra  ager  daiteke   (aldez  aurretik  kortikoide  bat  ematen  da  benabarnetik).  Badago  B  anfoterizina  liposomala  (Ambisome®),  toxikotasun  gutxiagokoa eta tolerantzia handiagorekin, oso garestia da baina.  -  Kaspofungina  (iv),  Borikonazol  (iv,  aho  bidez):   beste  antifungikoak  dira  mikosi  sistemikoak tratatzeko.         5. Gaia.-  Infekzioen kontrako Farmakologia                                           L Saenz del Burgo    49  3.- ANTIPARASITARIOAK:      Infekzio parasitarioak asko dira nahiz eta oso sarritan ez agertu gure giroan. Farmako  ugari daude eta horregatik bakarrik ikusiko ditugu gehien erabiltzen direnak:  -  Albendazol: antihelmintikoa dugu: Ascaris, trikina, hidatidosia, etab.  -  Pirantel: (Trilombrin®). Antihelmintikoa: Oxiuros eta Ascaris.  -  Antimalarikoak:   Klorokina,  Kinina  +  doxiziklina  edo  klindamizina,  Meflokina,  Primakina,  (Fansidar®=pirimetamina+sulfadoxina).  Malaria  tratatzeko  eta  profilaxirako  erabiltzen  dira.  Badaude  Plasmodium  erresistenteak  klorokinarekiko  zonalde  jakin  batzuetan.  Beraz,  batzuetan  besteak  edo  bat  baino  gehiago  erabili  behar dira tratamendurako.  -  Pirimetamina:   (Daraprim®).  Antiprotozooak.  Adibidez,  Toxoplasmosia  tratatzeko  erabiltzen da.  -  Pentamidina:  Pneumocistis  carinii-k  edo  jiroveci- k  eragindako  infekzioetan  erabiltzen da  (immunodeprimituak, GIB) baina eraginkorragoa da kotrimoxazol. Albo- ondorioak: hipotentsioa, hipogluzemia eta okak.      4.- ANTIBIRALAK:    Antibiotiko bat ere ez da eraginkorra infekzio birikoak tratatzeko  (gripea, etc.)  -  Aziklobir:  (Zovirax®).  Herpes  sinplea  eta  Herpes  zoster- raren  kontrako  farmako  aktiboa  dugu.  Batez  ere,  gaixo  immunodeprimituetan  edo  enzefalitisa  dagoenean  erabili  behar  da.  Aho  bidez  edo  benabarneko  bidez  eman  daiteke  (100- 250zk  serumetan  diluitua,  ordubete  baino  luzeago  behar  da  emateko).  Larruazaleko  erreakzioak  eragin  ditzake.  Antzekoak:  Balaziklobir:   Valtrex®.  Aho  bidez  bakarrik.  Eta Famziklobir: Famvir®. Aho bidez bakarrik  -  Oseltamibir:  aho  bidez  (Tamiflu®)  eta  Zanamibir  arnas-bidetik   (Relenza®):  biak  gripearen birusak eragindako infekzioak tratatzeko eta tratamendu profilaktikoetan.  -  Ganziklobir:  Zitomegalobirusaren   (CMV)  kontrako  farmako  eraginkorra  dugu.  Birus  horrek  immunodeprimituetan   (transplanteak  jaso  dituztenetan)  infekzioak  sortzen  ditu.  Benabarneko  bidetik  ematen  da   (serumean  diluitua  eta  argitik  babesturik).Aho  bidez  emateko  prestakina  ere  badago  baina  gutxi  xurgatzen  da.  Albo- ondorioak:  neutropenia (%25-40), tronbopenia (%20) eta anemia (%4).  -  Interferon:  immunitate sisteman dauka bere eragina. Akzio antibirikoa dauka, beraz  hepatitis biriko batzuk tratatzeko erabiltzen da  (B eta C). Larruazaleko bidez ematen   5. Gaia.-  Infekzioen kontrako Farmakologia                                           L Saenz del Burgo    50  da astean behin eta sintoma gripalak  (%75) eragin ditzake, batzuetan gaizki jasaten  direnak.  Epe  lusera,  beste  sintomak  eragiten  ditu:   depresioa, tiroidearen  asaldurak,  tronbopenia, etab.  -  Ribabirina:  C hepatitisaren tratamendurako erabiltzen da, interferonarekin batera.  -  Antirretrobiralak:   GIBaren  kontra  eraginkorrak.  Farmako  mota  ezberdinak  ditugu:  alderantzizko  transkriptasaren  inhibitzaileak  eta proteasaren  inhibitzaileak.  Farmako  bat baino gehiago erabiltzen dira aldi berean. Beste gai batean landuko ditugu.    5.- TXERTOAK:      Mikroorganismoetatik  edo  haien  atal  desberdinetatik  lortzen  dira  txertoak.  Hauek  ez  daukate akzio patogenorik eta pertsonari ematen zaio bere immunitate sistema aktibatzeko,  antigorputz  espezifikoak  egin  ditzan,  gaixotasun  jakin  bat  ez  pairatzeko.  Batzuetan  indargabeturiko  mikroorganismoak  erabiliz  egiten  dira  prestakinak   (immunodeprimituei  ez  eman).  Bestetan,  hilda  daude  edo  haien  zati  proteikoak  erabiltzen  dira  txertoa  sortzeko.  Ematerakoan erreakzio lokalak ager daitezke  (alergia al huevo). Efektua lortzeko gutxienez  1- 2  aste  pasa  behar  dira,  horregatik,  batzuetan,  gammaglobulinarekin  batera  ematen  da  txertoa.   Erabiltzen  den  bidea  ezberdina  da:  aho  bidez   (polio),  larruazalpeko  bidez  edo  muskulu  barnekoa (deltoides).  Kontraindikazioak:  ez dira erabili behar alergia ezaguna badago edozein osagarriren contra  (batzuk  arrautza  daramate).  Ez  dira  eman  behar  pazienteak  infekzioren  bat  duenean  edo  sukarra somatuz gero.    BIRUSEN KONTRAKO TXERTOAK    -  Poliomielitisaren  kontrako  txertoa:   indargabetutako  birusak  erabiliz  sortzen  da.  Haurtzaroan ematen da aho bidez.  -  Elgorriaren  kontrako  txertoa:   indargabetutako  birusak  erabiliz  sortzen  da.  Larruazalpeko bidetik ematen da. Gaixotasuna eragin dezake baina ahulagoa.  -  Errubeolaren  kontrako  txertoa:   indargabetutako  birusak  erabiliz  sortzen  da.  Larruazalpeko bidetik ematen da.  -  Parotiditisaren  kontrako  txertoa:   indargabetutako  birusak  erabiliz  sortzen  da.  Azken hiru horiek elkarrekin ematen dira, aldi berean: triple vírica.  -  Gripearen kontrako txertoa:  zatitutako eta indargabetutako txertoa dugu birusaren  3  zepa  ezberdinak  dituena.  Bere  eraginkortasuna  frogatuta  dago  eta  horregatik  erabili behar da adineko pertsonetan edo gaixotasun kronikoak jasaten ari direnetan.   5. Gaia.-  Infekzioen kontrako Farmakologia                                           L Saenz del Burgo    51  Aldatzen  den  birusa  denez,  epidemia  bakoitzean  eman  behar  da  eta  bere  eraginkortasuna iragankorra da. Horregatik, urtero jarri behar da.  -  A  hepatitisaren  kontrako  txertoa:   indargabetutako  birusekin  egindako  txertoa.  Hemen heriotza-tasa baxua da baina beste herrialde batzuetan oso altua da.  -  B  hepatitisaren  kontrako  txertoa:   B  hepatitiseko  birusetik  hartutako  zatiekin  egindakoa. Larriagoa da. Espezialki gomendatuta osasuneko langileriarentzat.  -  Papilomabirusaren kontrako txertoa:  uteroan kartzinoma eragiteko gai diren birus  batzuen kontrako txertoa da (serotipo batzuen contra).  -  Errabiaren kontrako txertoa: ukipenaren arriskua egon denean erabiltzen da.    BAKTERIOEN KONTRAKO TXERTOAK    -  Tetanosaren  kontrako  txertoa:  Clostridium  tetani- ren  indargabetutako  toxinarekin  egindakoa. Larruazalpeko bidez ematerakoan erreakzio lokala sortzen du.  -  Difteriaren  kontrako  txertoa:  indargabetutako  toxinarekin  egindakoa  (toxoidearekin). Orain helduengan berriro txertaketa egiten ari da.  -  Tosferinaren kontrako txertoa:  toxoidearekin eginda. Umeei aurreko biekin batera  ematen zaie.  -  Tuberkulosiaren kontrako txertoa (BCG):  eraginkortasuna ez da beti berdina baina  endemia altua duten herrialdeetan gomendatzen da.  -  Meningokokoaren  kontrako  txertoa:   A  eta  C  meningitisak  eragindako  infekzioak  gutxitzeko eraginkorra da baina ez du immunitate osoa eta iraunkorra ematen.  -  Neumokokoaren  kontrako  txertoa:   arriskuan  daudenen  artean  neumokokoak  sor  ditzakeen  infekzioak  gutxitzeko  erabilgarria  da.  Adibidez:   esplenektomizatuetan,  agureetan, etab.  -  B  motatako  Haemophilus  influenzae-ren  kontrako  txertoa:  jaioberrietan  erabiltzen da infekzioak ekiditeko; adibidez: meningitisa.   Badaude beste txerto batzuk zonalde tropikaletako infekzio zehatzetarako:  sukar horia, etab.  Txerto batzuekin entzefalitis larriak deskribatu dira, gutxi batzuk izan badira ere.  Hozturaren  kontrako  txertoak   (aho  bidez  nahiz  benabarneko  bidez),  oraingoz,  ezin  dugu  esan eraginkorrak direnik.    6.- GAMMAGLOBULINAK (Ig):      Produktu  biologikoak  ditugu,  gizakiengandik  ateratakoak  eta  horietatik  infekzio  zehatzei aurre egiteko antigorputz espezifikoak lortzen dira:  gammaglobulina antibotulinikoa,  tetanos,  difteria,  errubeola,  B  hepatitisa,  errabia,  Rh-a  (ama  Rh(- )  eta  umea  Rh(+)),   5. Gaia.-  Infekzioen kontrako Farmakologia                                           L Saenz del Burgo    52  ofidioaren   (sugegorriak)  kontrako  gammaglobulinak,  etab.  Bere  erabilera  indikatua  dago  berriki  gertatutako  esposizioa  egon  denean.  Bere  efektua  berehalakoa  da  eta  2- 3  aste  irauten du. Muskulu barneko edo larruazalpeko bidez ematen dira.  Beste  kasu  batzuetan  immunoglobulina  inespezifikoak  erabiltzen  dira  immunodeprimituetan  (benabarneko bidez). Kasu honetan IgG polibalentea ematen da, hau da, bakterio eta virus  askoren  kontrako  antigorputzak  daramatzate.  Eraginaren  hasiera  oso  azkar  agertzen  da  baina  oso  laburra  ere  bada   (asteak).  Paziente  immunodeprimituetan  erabiltzen  dira  Ig-en  falta dutelako.  Gizakiengandik  lortzen  direnez,  infekzioak  transmititu  daitezke  eta  erreakzio  anafilaktikoak  agertzeko arriskua ere badago.         
