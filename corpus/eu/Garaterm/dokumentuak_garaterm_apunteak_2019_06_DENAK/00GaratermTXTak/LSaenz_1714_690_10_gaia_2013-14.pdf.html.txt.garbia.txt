    10.Gaia.- Farmako nefro- urologikoak                                                      L. Saenz del Burgo    89  10.GAIA.- FARMAKO NEFRO-UROLOGIKOAK.-    1.- DIURETIKOAK.-      Farmako hauen eragin nagusia gernuaren bolumena handitzea da, organismotik ura  kanporatuz.  Askok  gernutik  sodioa  kanporatzearen  bidez  egiten  dute,  eta  sodioak  ura  herrestatzen du. Diuretikoak  (aho  bidezkoak edo benabarneko bidezkoak) hartzen ari diren  gaixoetan  oso  garrantzitsuak  dira  eguneko  diuresi  metatua   (24  ordutan)  eta  hartzen  duten  likidoen murriztapena. Askotan, diuretiko bat baino gehiago elkartzen dira eragin handiagoa  lortzeko (diuresia handitzeko): tiazida ± furosemida ± espironolaktona.     A.- DIURETIKO OSMOTIKOAK      Gehien  erabiltzen  dena  Manitola  da.  Beste  batzuk:   urea,  glukosa,  isosorbide.  Glomerulotik  iraizten  da  xurgatu  gabe  eta  ura  herrestatzen  du,  diabetikoetan  glukosarekin  gertatzen  den  moduan.  Garun- edemetan  eta  glaukoman  erabiltzen  da.  Ez  da  ICC-an  erabiltzen  hiperbolemia  sortzen  duelako.  Erabili  ostean,  batzuetan,  errebote- efektua  ager  daiteke (garun-edema  neuronetan  sartzean).  Serumetan  ematen  da,  250ml- koak  (%10  edo  %20). Albo-ondorioak: zefalea, okak, goragaleak.    B.- ASA DIURETIKOAK      Henle  goranzko  asan  daukate  eragina.  Gehien  erabiltzen  dena  Furosemida  da  (Seguril®). Henle goranzko asan sodioaren birxurgapena inhibitzen du, sodioaren eta uraren  iraizpena areagotzen. Potasioaren eta kloroaren galera eragiten du gernuaren bidez  (alkalosi  metabolikoarekin).    Indikazioak:  ICC,  EAP,  giltzurruneko  gutxiegitasuna,  zirrosi  hepatikoa   (entzefalopatiaren  arriskua),  edemak, etab.    Albo-ondorioak:  Ohikoena  eta  garrantzitsuena  hipopotasemia  dugu,  kloroaren  eta  sodioaren  jaitsiera,  hiperurizemia,  nefrotoxikotasuna,  hipobolemia,  etab.  Kontrol  analitikoak  maiztasun  handiarekin egin behar dira eta giltzurruneko funtzioa ere kontrolatu behar da.   10.Gaia.- Farmako nefro- urologikoak                                                      L. Saenz del Burgo    90  Emateko era:  -  Aho  bidez:   gomendagarria  da  gosariarekin  batera  ematea  egunean  zehar  pixa  egin dezan, eta ez gauez.  -  Bide parenteraletik: muskulu barneko bidez edo benabarneko bidez (zuzena 10zk  arte 5 minututan, perfusio jarraian edo aldizkako perfusioan) eman daiteke. Fruta  ugari  hartzea  (bananak,  zukuak   (laranja),  etab.)  gomendatzen  da  potasio  asko  dutelako  edo  potasio  ematea   (aho  bidez  edo  benabarneko  bidez),  gernuaren  bidez galtzen dena birjartzeko.    Torasemida   (Dilutol®)  ere  talde  honetan  kokatzen  da.  Aho  bidez  zein  benabarneko  bidez  ematen da.  Azido etakrinikoa    C.- TUBULU DISTALAREN DIURETIKOAK      Gehien  erabiltzen  direnak  tiazidak  dira:  Hidroklorotiazida   (Hidrosaluretil®),  Klortalidona (Higrotona®) eta Indapamida  (Tertensif Retard®). Tubulu distalean sodioaren  birxurgapena  inhibitzen  dute.  Ondorioz,  gernuaren  bolumena  handitzen  da.  Furosemidak  baino indar gutxiago daukate. Aho bidez baino ez da ematen.     Indikazioak:   ICC  arina,  edemak,  HTA   (askotan  hipertentsio  arteriala  tratatzeko  erabiltzen  da  beste  farmako batzuekin elkarturik).    Bidea: Aho bidez baino ez dira erabiltzen.    Albo-ondorioak:   hipopotasemia, hiperurizemia, hiponatremia, erreakzio alergikoak azalean, hipobolemia.    D.- POTASIO AURRERATZAILEAK      Espironolaktonak   (Aldactone®)  aldosterona  blokeatzen  du.  Ondorioz,  gernutik  sodioa  iraizten  da,  ura  herrestatzen  da  eta  potasio  xurgatzen  da.  Eragina  nabaritzen  denerako 3-4 egun pasa behar dira.     Bakarrik dira eraginkorrak sodio eta uraren atxikipena aldosteronak sortzen duenean.     10.Gaia.- Farmako nefro- urologikoak                                                      L. Saenz del Burgo    91  Indikazioak:  Zirrosi hepatikoa, ICC.  Ez da eman behar giltzurruneko gutxiegitasunean (hiperpotasemia larriaren arriskua).    Albo-ondorioak:  Hiperpotasemia  arritmia  izateko  arriskuarekin   (agureengan,  giltzurruneko  gutxiegitasunean  eta K + gehigarriak hartzen direnean), ginekomastia.    Emateko erak:  Aho bidez edo benabarneko bidez (gutxiago erabilia).    Triamtireno  Amiloridea talde honetan sailkatzen da eta tiazida batekin Ameride® osatzen du. Farmako  honek  indar  moderatua  erakusten  du,  aho  bidez  hartzen  da  eta  hiper  eta  hipopotasemia,  hiponatremia, etab, eragin ditzake.    2.- AZIDO-BASE OREKAREN ETA IOI-OREKAREN FARMAKOAK.-    A.- SODIO BIKARBONATOA      Sodio  daukan  substantzia  alkalinoa  dugu.  Gorputzaren  pH-a  7.4- koa  da  eta  ±0.1  baino  ez  da  aldatzen  (azido-base  oreka).  Azidosiak  pH- a jaisten  du.  Bikarbonatoak  igotzen  du.    Indikazioak:  Azidosi metabolikoa (inoiz ez arnas- azidosian, aireztapena behar duelako). Adibidez: sepsia,  giltzurruneko  gutxiegitasuna,  zetoazidosi  diabetikoa,  etab.  Hiperpotasemian  ere  erabili  daiteke.    Albo-ondorioak:  Errebote-efektuaren ondorioz: azidosia, hipopotasemia, kaltzio- asaldurak, garuneko pH-aren  jaitsiera.    Emateko erak:  -  Aho bidez: 0.5g- ko konprimituak. Giltzurruneko gutxiegitasun kronikoan erabiltzen  da.   10.Gaia.- Farmako nefro- urologikoak                                                      L. Saenz del Burgo    92  -  Bide  parenteraletik:  anpuluak  badaude  (10zk- koak  10mEq  bikarbonatorekin)  eta  serumak  (250zk-koak  1M  bikarbonato  %8.4  (1zk=1mEq)  edo  1/6M  %1.4  (1zk=1/ 6mEq).  Ezin  da  muskulu  barneko  bidetik  eman.  Anpulua  benabarneko  bidez  eman  daiteke  diluitu  gabe  edo  diluitua  edozein  benabarneko  serumetan.  Serumak farmako askorekin elkarezinak dira.    B.- POTASIOA      Zelulen  funtzionamendurako  ezinbestekoa  den  zelula  barneko  ioia  dugu  potasioa.  Zelula kanpoko potasioa beharrezkoa da funtzio neuromuskularra mantentzeko. Normalean  jakiekin  irensten  da  eta  giltzurrunetatik  kanporatzen  da  sodio  truke  aldosteronaren  eraginaren ondorioz.    HIPERPOTASEMIA    Giltzurruneko  gutxiegitasun  akutuan  edo  kronikoan  azaltzen  da  hiperpotasemia.  Beste  egoeratan  ere  ager  daiteke:  diuretiko  potasio  aurreratzaileekin   (batez  ere  IECA  edo  AINE- ekin  batera  hartzen  direnean),  plasma  hemolizatuarekin,  etab.  Bihotzeko  arritmia  larriak  izateko  arriskua:  fibrilazio  bentrikularra  eta  bihotz- gelditzea.  Hiperpotasemia  dagoenean,  arritmiak  ekidin  daitezke  kaltzio- glukonatuarekin  benabarneko  bidez,  hiperpotasemia tratatzen den bitartean.  -  Salbutamol:   (Ventolin®).  Aerosolean  edo  larruazalpeko  bidez,  hipopotasemia  iragankorra eragiten du.  -  Ioien elkartrukerako erretxinak: (Resincalcio®). Aho bidez edo enema moduan  (30g/8ordu).  -  Intsulina:  500zk  serum  glukosatu   (%10)  +  10U  intsulina  azkarra  benabarneko  bidez ordubetean pasatzeko.  -  Furosemida: benabarneko bidez.  -  Sodio-bikarbonatoa:   alkalosia  hipopotasemiarekin  erlazionatzen  da.  Batez  ere  azidosi metabolikoa dagoenean erabiltzen da.  -  Hemodialisia.  Analisi ugari egiten dira potasioaren eboluzioa kontrolatu ahal izateko.    HIPOPOTASEMIA    Gutxi  hartzen  denean  edo  diuretikoak  harzen  direnean  agertzen  da.  Aldaketa  neuromuskularrak  agertzen  dira:  gihar- ahultasuna,  ileo  paralitikoa,  bihoz-asaldurak  digoxigeninarekin  indartzen  direnak,  arritmia  bentrikularrak  zein  aurikularrak  azalduz.  Tratamendurako  potasio  ematen  da:  aho  bidez   (Potasion  600®)  edo  benabarneko  bidez   10.Gaia.- Farmako nefro- urologikoak                                                      L. Saenz del Burgo    93  (potasio- kloruroa).  Inoiz  ez  da  zuzenean  bolus  baten  bidez  ematen,  perfusio  jarraian  baizik,  zuzenean  ematen  bada  bihotz- gelditzea  eragin  dezakeelako.  Kateter  punta  periferikoa  duen  bidean,  2  anpulu  disolbatu  daitezke   (10mEq  ClK  bakoitza)  500zk  serum  gukosatutan  edo  fisiologikotan  6-8  ordutan  pasatzeko.  Ezin  da  ClK- ko  kantitate  altuagoak  eman, flebitisa agertu daitekeelako. Gehiago behar izanez gero, kateter punta zentrala duen  bidea erabili behar da, baina beti perfusio jarraian.  Sarritan egiten dira analisiak potasioaren eboluzioa kontrolatu ahal izateko.    C.- KALTZIO    HIPERKALTZEMIA    Minbizi  gaizto  aurreratuetan  agertzen  da  edo  hiperparatiroidismo  primarioan   (PTH  hormonaren gehiegia adenoma paratiroidearen ondorioz).  Tratamendua:  -  Serum fisiologikoa: hidratatzeko.  -  Zolendronato:  (Zometa®).  Hiperkaltzemia  tumoralean  indikatuta  dago.  Difosfonatoa  dugu,  hezur- birxurgapena  ekiditen duena  eta kaltzio  serikoa  jaisten  duena. Bere eragina lortzeko 1-2 egun behar dira. Benabarneko bidez erabiltzen  da   (dosi  bakarra,  15 minututan  ematen  dena). Badaude  beste  batzuk  antzekoak  direnak:   Alendronato,  Etidronato,  osteoporosiaren  tratamendurako  erabiltzen  direnak aho bidez.  -  Kaltzitonina: tiroidearen C zeluletan sintetizatzen den hormona dugu. Kaltzioaren  jaitsiera  eragiten  du.  Hiperkaltzemian,  bere  eragina  oso  azkar  hasten  da  (orduetan). Larruazalpeko bidez ematen da.  -  Furosemida.  -  Kortikoideak.  Egin beharreko lehenengo gauza da hiperkaltzemiaren kausa tratatzea: kirurgia  (paratiroide- adenoma), kimioterapia, etab.    HIPOKALTZEMIA    Hipoparatiroidismoan  agertzen  da   (PTH  hormona  faltaren  ondorioz)  primarioan  edo  kirurgia  ostekoa,  malabsortzioan,  pankreatitisean,  etab.  Klinika:   tetania  (gihar-uzkurdurak).  Tratamendurako  kaltzio- glukonatua  erabiltzen  da  bolusean  edo  perfusio  jarraian.  Arina  denean  edo  tratamendua  mantetzeko,  kaltzio  aho  bidez  ematen  da   (Calcio-sandoz  forte®,  Caosina®) eta D bitamina.   10.Gaia.- Farmako nefro- urologikoak                                                      L. Saenz del Burgo    94  Giltzurruneko  gutxiegitasun  kronikoan  hipokaltzemia  eta  giltzurruneko  osteodistrofia  hiperparatiroidismo  sekundarioarekin  agertzen  da  D  bitaminaren  sintesi  faltagatik  giltzurrunean  eta  hiperfosforemiaren  ondorioz.  Horregatik  D  bitamina  eman  behar  da  aho  bidez: 1,25-OH-kolekaltziferola (Rocaltrol®) eta kaltzioa elkartzen zaio aho bidez.    3.-  GILTZURRUNEKO  GUTXIEGITASUNEAN  ERABILTZEKO  FARMAKOAK.-    -  Fosforo-kelatzaileak:  giltzurruneko  gutxiegitasun  kronikoan  (IRC)  odolean  dagoen fosforo maila igotzen da. Beraz, hestean xurgatzen den fosforo kantitatea  inhibitu beharra dago. Kaltzio-karbonatoak erabiltzen dira (Caosina®, Rennie®)  eta  aluminio  hidroxidoak   (Alugel®)  aho  bidez.  Ez  dira  antiazido  moduan  erabiltzen.  -  Eritropoietina:   hematien  sintesia  estimulatzen  du.  Giltzurruneetan  ekoizten  da.  IRC  duten  gaixoetan  eritropoietina  gutxi  dago.  Ingeniaritza  genetikoaren  bidez  eritropoietina  sintetikoa  lortu  da  eta  IRC- an  anemia  larriarekin  indikatua  dago.  Astean  zehar  behin  baino  gehiagotan  ematen  da  larruazalpeko  bidetik.  Albo- ondorioak:   hipertentsio  arteriala,  epilepsia  eta  alergia.  Darbapoetina  deribatua  da, albo-ondorio gutxiagorekin.  -  Bikarbonatoa:  giltzurruneko  gutxiegitasun  akutuan  (IRA)  eta  kronikoan   (IRC)  azidosi metabolikoa agertu ohi da eta beharrezkoa da bikarbonatoa ematea (aho  bidez edo benabarneko bidez) pH-a orekatzeko.  -  Diuretikoak:  IRA-an  edo  IRC- an  giltzurrunetatik  ura  iraizteko  zailtasuna  egon  daiteke. Ondorioz, beharrezkoa izan daiteke asa diuretikoak ematea: furosemida  (Seguril®).  -  D-bitamina:  1,  25-OH- Bitamina  D3,  giltzurrunek  ekoizten  ez  duenaren  truke.  Batzuetan beharrezkoa da aho-bidez kaltzioa ematea.  -  Beste  farmako  batzuk:  giltzurruneko  gutxiegitasunean  bai  akutuan  bai  kronikoan,  farmako  askoren  dosiak  egokitu  behar  dira:  aminoglukosidoak  (gentamizina,  tobramizina,  amikazina),  digoxina  (mailak),  amoxizilina- klabulanikoa,  zefalosporinak,  bankomizina,  etab.  Ezinbestekoa  da  beti  kontsultatzea.  Giltzurruneko  funtzioa  kontrolatzen  da  Kreatininaren  odol  mailak  neurtuz.     
