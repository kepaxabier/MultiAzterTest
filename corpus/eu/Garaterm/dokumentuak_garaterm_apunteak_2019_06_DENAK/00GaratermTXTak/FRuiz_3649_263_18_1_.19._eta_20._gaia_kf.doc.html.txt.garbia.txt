                                     ARIKETA ETA GARAPENA  1. ADIN BIOLOGIKOA/ADIN KRONOLOGIKOA. - Ez dira berdinak - Adin biologikoa jakiteko eskuaren erradiografia egin ohi da. Bertan kalzifikazioa bhetu dezakegu. - Zenbaitek proposatzen dute sailkapena adin biologikoarean arabera egitea. Dena den, adin biologikoa jakitea garrantzia izan dezake altuera mugatzailea den kiroletan: Saski baloia, altuera jauzia, boleibola.  2. GAITASUNEN ENTRENAMENTUAN GARAPENEAN Indarra, abiadura, erresistentzia, koordinazioa, malgutasuna/elastizitatea Indarra.Parametro hau adinarekin handitzen doa, masa muskularra handitzen baitoa. Dena den, umeengan ez da kanpo pisuekin ariketa egin behar. Besteak beste, bere sistema eskeletikoa guztiz garatu gabe dagoelako. Bestalde, umeengan, testosterona gutxiago dutenez, ez da hipertrofia nabaria gertatzen. Dena den, entrenamentuaren bidez, mugimendu zehatz batean lortzen den indarra handitu daiteke, teknika landuz.Umeengan indar ariketak sartzen direnean norberaren pisuarekin egin beharrekoak dira. Abiadura.Parametro hau ere jaiotzetik handituz doa. Bai errakzio abiadura eta baita ere akzio abiadura ziklikoa eta aziklikoa. Abiadura handitzeko ariketa espezifikoak nahiko txikitatik egin daitezke, baino glukolisi anaerobikoaren esparruan sartu gabe. Horretarako ariketak motzak izan behar dute (<8-10 seg) eta atseden denbora egokiekin (>3 min) Baitere, koordinazioa eta elastizitatea hobetuz abiadura hobetuko dugu. Erresistentzia Aerobikoa anaerobikoa baino lehen landu behar da, erresistentzia anaerobikoa asimilatzeko beharrezkoa delako. Bestalde, gazteengan laktikoaren sistema ez dago oso garatua eta nahiz eta landu ez da hainbeste hobetzen. Erresistentzia anaerobikoa gaitasun aerobikoak landu aurretik lantzen bada, promesa faltsuak gerta daitezke, gero ez dutenak behar bezala progresatzen. Erresistentzia aerobikoarekin kontu handia izan behar da anaerobikoaren esparruan ez sartzen. Horretarako, beharrezkoa da haurrari taupadak kontrolatzea eta kontrolatzen erakustea, askotan umeek nekearen-zentzazioa oso garatua ez dutelako. Ez dira erresistentzia aerobikoko entrenamentua oso maiz atsedenik gabe errepikatu behar, mikrohaustura asko gerta daitezkelako. Mugimenduen_ikasketa_eta_teknika,Oso gaztetatik lantzen has daiteke. Baina mugimendu bakoitzak bere adina du. Ez zaie fortzatu behar mugimendu oso konplexuak egiten eta kategoriaz kanpoko gailuak ez dira erabili behar, lesioak sortu daitezkelako. Bestalde, kontuan hartu behar da gorputzaren dimentsioak aldatzean, ikasiak ziruditen mugimendu batzuk ahastu daitezkela. Elastikotasuna. Urteekin galtzen doa eta 10m urtetik aurrera lantzea beharrezkoa da. Elastikotasun egokiak errrendimendua hobetu eta lesioak ekiditen ditu.  3. NOIZ EGIN BEHAR DA ESPEZIALIZAZIOA Oso gai eztabaidagarria da eta antzekotasuna duten beste bi gaietatik bereiztu behar dena. Gaitasunen detekzio goiztiarra Errendimenduaren eskaera goiztiarrak. Bi puntu gehitu genitzake galdera honi a) Gizaki bezala ondo garatzeko b) Kirolari ona izateko Askotan, biak zentzu berean (edo behintzat antzekoan) joan daitezke. Baino zenbaitetan guztiz aurkakoan doaz. Edonola, galdera honi erantzuteko zenbait faktore kontuan hartu behar dira. 1. Adin biologikoa 2. Noiz gertatzen diren kirol bakoitza egiteko gaitasun maximoak 3. Ariketa goizegi egiteak ekar dezakeen ondorioak 4. Zein da gazteak duen itxaropena, eliteraino irizteko.  4. ARIKETAREN ERAGINA GARAPENEAN. Ariketa modu egokiz egitea garapenerako eta etorkizuneko osasunerako ona da, baina espezializazio goiztiarra eta gazte askok egiten dituzten entrenamentu ez egokiek garapenean eragin txarrak izan dezakete (adibide nabariena gimnasiariena da). Horregatik, umeekin eta gazteekin egiten den ariketetan hainbat gomendio orokor kontutan eduki behar dira. - Progresibitatea - Luzapen puberalean kontu handiz entrenatu behar da hazkuntza ez oztopatzeko. - Pisu aztunegirik ez erabiltzea. - Materiale egokiak erabiltzea eta korrika, ahal bada, azalera bigunetik egin. - Susperketa denborak errespetatzea. - Lan asimetrikoa ahal eta gutxien egitea. - Ez jarri kategoriaren gainetiko lanak. - Beroketa egokia egin.Orokorra eta espezifikoa. - Elikadura asko zaindu. Batez ere behar energetiko handiak dituzten kirolariengan. .                               EMAKUMEA ETA ARIKETA Gai honi atal berezia eskeintzen diogu, emakumeek kirola egiteko garaian, fisiologikoki eta sozialki, gizonezkoen aldean ezberdintasunak dituztelako. - Sozialak - Fisikoak - Tamaina eta muskulazioa - Oxigeno kontsumo maximoa baxuagoa da. Tamaina txikiagoa, gantz portzentaia altuagoa eta hemoglobinaren kontzentrazio baxuagoa baitira.. Elastizitatea handiagoa. Zenbait kiroletan abantaila emango die. Ezberdintasun biokimikorik ez dagoela dirudi. Bestalde, emakumeek ezaugarri berezia dute, hilero errepikatzen den ziklo hormonala. honen arabera odolusteak eta aldaketa hormonalak izaten dituzte. Ariketa fisiko oso intentsoak hileroko zikloan eragina izan dezake eta horrela ikusi dira amenaorreak, menarkiaren atzerapenak eta menopausiaren aurrerapenak (kirolari zehatzetan). Oso kirol intentsoa egiten dutenengan amenorrearen intzidentzia %30 izan daiteke (urteroko 8 odoluste baino gutxiago du bataz beste talde honek). Honen zergatia ez da argia, baina zenbait hipotesi plazaratu dira. - Burdin gabezia - Endorfinen askapena, gonadotropinen sintesia inhibitu dezakeena. - Sexu esteroideen sintesiaren inhibizioa, gantz murriztasunak eraginda. - Estresa. - Malnutrizioa. Kasu bakoitzak etiologia ezberdina izan dezake. Bestalde, ariketa fisiko arinak, hilerokoaren aurreko sindromearen eta hileroko minaren sintomak hobetu ditzake. Amenorrearekin batera dekaltzifikazioa gerta daiteke Oso eztabaidatua da, hilerokoaren faseak errendimentuan duen eragina, baina ez da datu esanguratsurik lortu (oso gauza kontrajarriak deskribatu dira). Dena den, psikologikoki dauden aldaketek zerikusi nabaria izan dezakete. Hau dela eta, lehiaketa nagusietan zikloko fase egokian egoteko kirolari askok antisorgailuen bidez bere hilerokoa erregulatzen dute.  ARIKETA FISIKOA PERTSONA HELDUENGAN Zahartzaroan ariketa fisiko gutxiago egiten da. Halere, zenbait salbuespenetan izan ezik, ariketa fisikoa egokia da zahartzaroan eta etengabe praktikatuz gero, zahartzean gaitasunak motelago galduko dira. Kirolaren eragina zenbait sistemetan nabaritu daiteke. Kardiobaskularra.Zahartzerakoan bolumen sistolikoa murrizten da eta bihotz maiztasun maximoa ere bai. Horregatik, bihotz-gasto maximoa ere murriztu egongo da. Bestalde, odol hodien elastizitatea galtzen da, zainetako balbulen jarduera okerragoa da eta presio sistoliko eta diastolikoak handiagoak dira. Ariketa fisikoak faktore hauek eragindako errendimenduaren beherapena murriztu dezake. Kapilarizazioa handituz, bolumen sistolikoaren jetsiera neutralizatuz, erresistentzia periferikoa eta tentsio arteriala (hipertentsoengan batez ere) murriztuz.Baitere, hipertentsioaren prebentzioarekin loturik ariketa fisikoak elastizitate aortikoa handitzen du, Arnasketa Arnas muskuluak ahultzen dira eta ondorioz aireaztapen maximoa gutxiagotzen da. Dena den, aireztapenaren murrizketa eta sistema kardiobaskularrarena nahiko paralelo doaz. Horregatik, zaharrengan ere arnas aparatua ez da arnasketaren mugatzaile izango, baldin eta akats berezirik ez badago. Bi faktore hauek, birikak eta sistema kardiozirkulatorioa, kontuan hartuz O2kontsumoa bajuago da pertsona nagusiengan, baina ariketa egiteak galera hau asko murriztu dezake. Hezurrak Zaharrengan, batez ere emakumeengan, dekaltzifikazioa gertatzen da (osteoporosia).Ariketak prozesu hau moteldu dezake, batez ere grabitatearen indarraren aurka gertatzen den ariketa. Giltzadurak Elastizitatea, egonkortasuna eta mugikortasuna galtzen dute. Osteoartritisa nahiko ohikoa izaten da. Zenbait kirolek, prozesu hauek bizkortu dezakete. Dena den, ariketa arina ontzat hartzen da giltzaduren funtzioa ez galtzeko. Muskulua Adinarekin masa muskularra galtzen da. Honek indarraren galera ekarriko du. Baitere, muskuluetako sistema entzimatiko askok aktibitatea galtzen dute zahartzaroan. Lan gutxi daude, ariketak zaharren muskuluetan duen eragina aztertzen dutenak. Dena den, ikusi da, muskulazioa ez dela berdin gertatzen. Badirudi, testosterona mailak baxuagoak direlako  Gorputzaren_konpozizioa_eta_neurrien_aldaketak Gantzaren % handitzen da adinarekin. Ariketa fisikoak gantz % mantentzen lagundu dezake. Baitere ariketa fisikoak odoleko lipidoen proportzioa aldatu dezake, HDL handituz eta LDL eta kolesterol osoa gutxituz. Pisu aldaketarik ez da ikusten ariketa-programa egin ondoren, helburutzat hartzen ez bada Altuera jeitsiera ere murriztu daiteke ariketa fisikoaren bidez, sorbaldako muskuluak hainbeste ahultzen ez direlako. Nerbio_sistema. Erreflexuak motelagoak egiten dira zahartzen garenean. Ez da ikusi ariketak zaharren nerbio funtzioan eragina duela. Dena den, nerbio sistemarekin lotuta, kontuan hartu behar dira, ariketa fisikoaren eragin psikologiko onuragarriak. Erradikal_askeak. Ariketa fisikoan oxidazio prozesuak areagotzen direnez, erradikal aske gehiago eratu daitezke. Dena den, baitere ikusi da ariketak superoxido dismutasa aktibitatea, erradikal askeak hausten dituen entzima, handitzen duela. Gai hau gaur egun eztabaidagarria da, ariketa fisikoaren eragin negatiboak eta positiboak ikusi baitira zenbait minbizi ezberdinetan. Edonola, A, C, eta E bitamina hartzeak erradikal askeak deusezten lagunduko du. Nutrizioa. Zahartzerakoan metabolismoa baxuagoa da eta honek, beste zenbait faktoreekin batera, gutxiago jatera eraman dezake. Bitaminen eta gatz mineralen beharrak, neurri berean ez dira murrizten. Horregatik, askotan hipobitaminosiak gerta daitezke. Ariketa fisikoak eragin bikoitza izan dezake. Larritzailea, elikadura hobetzen ez bada eta hobetzailea, gosearen eraginez gehiago jaten bada.  Zaharren_ariketan_kontuan_haru_beharreko_gomendioak. Programa hasi aurretik errekonozimentua egitea. Aztertu beharreko sistemen artean kardiobaskularra, arnas sistema, giltzurruna eta mugimenduen koordinazioa beharrezkoak dira. Baitere historia klinikoa eta kirol historia egin behar dira. Kirol historiaren arabera, egin beharreko ariketaren intentsitatea finkatuko da. 4 talde ezberdin egin izan dira honen arabera. 1. Ariketa intentsoa beti egin dutenak 2. Ariketa arina beti egin dutenak 3. Lehenago ariketa egin izan dutenak 4. Inoiz ez dutenak ezer egin. 2 lehenengo taldeek jarrai dezakete ariketa bera egiten, beti bere adinari egokitua. 3. taldekoan ariketa aerobikoa egin beharko da piskanaka intentsitatea handituz.4. taldean apur bat mugitzearekin nahikoa izango da, bere egoera fisikoa gehienetan nahiko kaskarra izango baita. - Indar eta abiadura handiko mugimenduak ekidin behar dira. Indar handikoek bihotzaren sobrekarga eragiten baitute. - Erresistentzia aerobikoa nagusia izan behar du: Ibiltzea, bizikleta, igeriketa (ondo baldin badaki), korrika (entrenamendu maila egokia badu). Beti ere kontuan izan behar da bihotz maiztasun maximoa 220-adina dela. - erresistentzia anaerobikoa egitea ez da egokia, oso kasu zehatzetan izan ezik. - Koordinazio mugimenduak egin daitezke, norberaren ahalmena eta ezaugarriei egokituak. Faktore sikologikoak kontuan hartu behar dira. - Astean 3-4 aldiz egitea maiztasun egokia da eta iraupena 30-45 minutu.Ez hartu hertsiki. - Ariketa gelditu behar da hurrengo sintomak nabaritzen direnean: Mina bularrean, takikardia edo bradikardia, arritmiak, zorabioak, zianosia, neke kronikoa, -     
