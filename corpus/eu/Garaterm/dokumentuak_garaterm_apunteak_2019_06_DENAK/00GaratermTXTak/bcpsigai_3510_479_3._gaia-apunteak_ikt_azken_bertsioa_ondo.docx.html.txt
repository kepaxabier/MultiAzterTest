










4. Gaia – Kutsatzaileen sakabanaketa atmosferan
4. GAIA
KUTSATZAILEEN SAKABANAKETA ATMOSFERAN
4.1. SARRERA
Kutsatzaileak atmosferara isurtzen direnean, sakabanatu egiten dira. Fenomeno
horrekimmisio-balioetan eragin erabakigarria du, eta, horren ondorioz,
biosferaren osagaiek jasaten duten kutsadura mailan ere bai. Beraz, beharrezkoa
da kutsatzaileen garraioa atmosferan nola eta zein norabidetan gertatzen den
ezagutzea.
Puntu zehatz batean izango diren immisio-balioak balioztatzeko,eredu
matematikoakerabiltzen dira, horiei esker balio horiek aurreikus baitaitezke.
Eredu horiek prozesu errealen adierazpide sinplifikatuak dira. Hasiera batean,
eredu horiek zenbat eta errazagoak izan, hainbat eta txikiagoa izango da haien
fidagarritasuna; konplexutasuna handitzen den neurrian, aurreikuspenak gehiago
hurbilduko dira portaera errealera. Eredu horiek hainbat egoeratan dira
erabilgarriak:
- Ingurumen-inpaktuaren ebaluazioan.
- Industriaguneen diseinuan.
- Tximinien altueraren optimizazioan.
- Hirigintza-plangintzan.
- Airearen kalitatea zaintzeko sareen diseinuan.
- Kutsatzaileen kontzentrazioaren iragarpenean.
Difusio-ereduek honako alderdi hauek aztertu behar dituzte:
    * Ingurune igorlea
- Foku-igorleen motak: finkoak, gainazalekoak…
- Emisio-datuak. Esanguratsuak izan behar dute, eta, zalantzarik badago,
txarrenak hartu behar dira. Tximinietan egindako zuzeneko irakurketen bidez lor
daitezke, edo kalkulu teorikoen bidez (emisio-faktoreak, estekiometria, eta
abar kontuan hartuz).
- Beste aldagaiak: gasaren irteera-tenperatura, irteera-abiadura, etab.


    * Ingurune hartzailea
- Ikertzen ari den ingurunea. Erradio oso desberdinetarako ereduak ezar
daitezke (7 km-tik hainbat hamarreko km-ra arte). Altuera ere kontuan izan
behar da; 50 m-tik 200 m baino handiagoko balioen artean egon ohi da.
- Eremu sentikorrak badaude, airearen kalitatearen eskakizunak murriztaileagoak
izango dira.
    * Ingurune barreiatzailea
Poluitzaileen garraioan eragiten duten fenomeno nagusiak aipatuko ditugu;
horiek airearen kalitatea zehazten dute.
Kutsatzaileen sakabanaketa bi mugimenduren ondorio da, bata bertikala eta
bestea horizontala. Faktore klimatikoek eragina dute mugimendu horietan, baita
faktore geografiko batzuek ere.
Faktore geografikoak lurraren topografiarekin erlazionatzen dira; azken hori
oso konplexua izan daiteke, hirien kasuan esaterako.
Klima-faktore askok hartzen dute parte: haizearen norabidea eta abiadura,
airearen tenperatura eta hezetasun erlatiboa, zurrunbilotasuna, eguzkitiko
erradiazioa… Horien guztien eragin bateratuak egonkortasun maila desberdineko
atmosfera ekartzen du, eta egonkortasun maila horrek aire-masen mugimendua
baldintzatzen du. Azterketa zehatz bat egitea oso zaila da, eta, arazoa
sinplifikatzeko asmoz, garrantzi berezia duten bi faktore aztertuko ditugu:
haizea eta tenperaturaren gradiente bertikala.
4.2. HAIZEA
Haizea garrantzi handiko parametro meteorologikoa da poluitzaileen difusioan.
Tximinia baten gandorra behatzean, haren eragina antzeman dezakegu. Eguraldi
barea dagoenean, gandorra etengabe igotzen dela ikus dezakegu; haize gogorra
dabilenean, berriz, gandorra haizearen norabidean ia 90º okertzera irits
daiteke.
Beraz, parametro horren eragina mugatzeko, haren magnitudea, norabidea eta
noranzkoa ezagutu behar ditugu. Norabideak eta noranzkoak poluitzaileek egiten
duten bidea adierazten digute. Beste alde batetik, sakabanaketa haizearen
magnitudearen araberakoa izango da. Zurrunbilotasuna (norabidearen eta
abiaduraren aldaketa kaotikoa) honako fenomeno hauen ondorioz sor daiteke:
lurraren gainazala ukitzea, lurraren orografia, eta eraikuntza edo eraikin
altuak egotea.
Haize mota ugari daude, eta ezberdintasun nabariak daude atmosferako zonalde
altuetan eta lur-gainazaletik hurbil dagoen troposferaren aldean jarduten duten
haizeen artean.
Zonalde altuetan, haize geostrofikoa eta gradientea (isobara okerrei dagokiena)
bereizten dira. Haizeen eredu teorikoak dira, abiadura konstante samarra
dutenak (modulua eta norabidea), isobarekiko fluxu-lerro paraleloei jarraituz.
Horren ondorioz, haien ibilbidea nahiko uniformea da, airearen mugimenduaren
(presio altuko guneetatik presio baxuko guneetara) eta Lurraren errotazioak
sortutako Coriolis indarraren eraginez eratzen direlako.
Lurraren gainazalaren eta haize geostrofikoa eta gradientearen kontzeptuak
baliagarriak diren altueraren arteko atmosferako gunean (muga geruza
deritzona), marruskadura indarrek eragin handia dute haizeen erregimenean.
Horren ondorioz, beharrezkoa da indar horiek kontuan izatea troposferako alde
baxuetan poluitzaileak sakabanatzea errazten duten haize errealak
aztertzerakoan. Marruskadura-indarren magnitudea faktore askoren araberakoa da:
zoruaren izaera, zuhaitzik dagoen ala ez, eraikinen posizioa eta tamaina,
akzidente topografikoak, etab. Edonola ere, indar horien ondorioz, haizearen
abiadura txikiagoa izango da lur-gainazaletik hurbil dauden guneetan, eta
altuera handitu ahala handitzen da; beste alde batetik, norabidean
desplazamendu angeluar txiki bat gertatzen da.
Haizearen abiadura 10 m-ko altueran neurtu ohi da, eta u10 deitzen zaio.
Haizearen abiadura edozein z altueratan kalkulatzeko, honako espresio hau
erabiltzen da:
 (4.1)
non uz haizearen abiadura z altueran baita, z10, 10 m-ko altuera, eta p,
lurrazal motarekin (basoa, hiria, etab.) eta egonkortasun-egoerarekin aldatzen
den berretzailea. Berretzailearen honako balio hauek erabil daitezke: 0.40 gune
hiritarretan; 0.28 hirietan, aldirietan eta basoetan; eta 0.16 lur-eremu lau
eta irekietan, eta aintzira eta itsasoetan.
Gune geografikoak haize nagusi baten (edo batzuen) eraginpean daude, eta
kontuan hartu behar da kutsadura sortzen duten jardueren kokalekurik hoberena
planifikatzerakoan. Area jakin batean eragiten duten haizeen norabidea eta
intentsitatearen datuak eskuragarri daude, eta, askotan, “haize-arrosa” gisa
irudikatzen dira (ikusi 4.1. Irudia). Diagrama honetan irudikatzen da abiadura
jakin bateko haize batek norabide zehatz batean zein maiztasunarekin jotzen
duen.
ITURRIA: C. Orozco, A. Pérez, M. N. González, F. I. Rodríguez, J. M.
Alfayete.Contaminación Ambiental: una visión desde la química. Madrid. Thomson.
2003.
4.1. Irudia.Urteko haize-arrosa, haizearen maiztasun-dentsitatearen banaketa
azalera-unitateko adierazten duena.
4.3. TENPERATURA -GRADIENTE BERTIKALA. EGONKORTASUN ATMOSFERIKOA.
Gradiente termikoa atmosferaren ezaugarri garrantzitsuenetarikoa da
sakabanaketa fenomenoa aztertzeko. Parametro horrek tenperatura altueraren
arabera nola aldatzen den adierazten du. Egoera normalean, altueran gora egin
ahala, tenperatura jaitsi egiten da, 0.66 ºC/100 m-ko batez besteko
balioarekin.
Har dezagun atmosferan bertikalki igotzen ari den aire poltsa bat, eta demagun
ez dela kondentsazio- edo lurruntze-fenomenorik gertatzen. Poltsa igotzean,
beraren presioa murriztu egiten da, eta, hala, espantsio bat eragiten da. Hala,
inguruaren kontrako lana egiten ari da (poltsa inguratzen duen airearen
kontra). Fenomeno horrek igotzen ari den airea hoztea eragiten du. Aire-
elementuaren barneko tenperatura gradiente adiabatiko lehorraren arabera
aldatzen da. Adiabatiko hitzak “beroa gehitu gabe” esan nahi du; hau da,
tenperatura-aldaketa energiaren konbertsioaren ondorio da, eta ez haren
galeraren ondorio. Gradiente adiabatikoa konstantea da, eta -1 ºC/100 m
ingurukoa da (- 0.98 ºC/100 m).
Egonkortasun atmosferikoa oso parametro garrantzitsua da poluitzaileen difusioa
aztertzeko. Egonkortasun atmosferikoa honela defini daiteke: aldaketak
arintzeko joera duen atmosferaren egoera. Tenperatura-gradiente errealaren eta
gradiente adiabatikoaren arteko erlazioak egonkortasuna markatzen du, eta
kutsatzaileen mugimendu bertikala gertatzeko aukera mugatzen du.
Airea daukan poltsa bat atmosferan bertikalki mugitzen denean, apurka-apurka
presio baxuagoen eraginpean egongo da. Hala, hedatu eta hoztu egingo da,
gradiente adiabatiko lehorraren arabera. Beste posizio batera ailegatzean gas-
bolumen hori inguruan dagoen airea baino hotzago badago, haren dentsitatea
handiagoa izango da, eta jaitsi egingo da hasierako posizioa lortu arte. Aire-
elementua beherantz mugitzen bada (hasierako mailatik), kontrakoa gertatuko da,
eta tenperatura altuagoan dagoen poltsa hasierako posiziora igo egingo da. Kasu
horretan, atmosfera egonkor bat izango genuke, poltsak hasierako altuerara
bueltatzeko joera duelako beti. Egoera hori gertatzen da atmosferako
tenperatura altuerarekin gradiente adiabatikoa baino motelago aldatzen bada
(ikusi 4.2.c. Irudia).
Atmosferako tenperatura altuerarekin gradiente adiabatikoa baino azkarrago
aldatzen bada (ikusi 4.2.b. Irudia), berriz, mugimendu bertikalak areagotzen
dira. Hau da, bertikalki mugitzen ari den poltsa bat azeleratzen da bere
jatorrizko altueratik aldentzen den heinean. Kasu horretan,
atmosferaezegonkorra dela esango dugu.
Gora egin ahala, airearen tenperatura gradiente adiabatikoaren arabera jaisten
bada (4.2.a. Irudia),atmosfera neutrobat izango genuke. Kasu horretan,
bertikalki mugitu den aire-poltsak bere lekuan jarraituko du, edo norabide
bertikalean mugitzen jarraituko du kanpoko indarren eragina mantentzen bada.
ITURRIA: J. Glynn Henry, Gary W, Heinke.Ingeniería Ambiental. México. Prentice
                                  Hall. 1999.
4.2. Irudia.Tenperatura-gradiente atmosferikoaren eta egonkortasunaren arteko
erlazioa. (γ: tenperatura-gradiente bertikala;ґD: gradiente adiabatiko lehorra)
Laburbilduz, gas-bolumena bere jatorrizko posiziora itzultzeko joera badago,
atmosfera egonkorra da. Aldiz, gas-bolumena hasierako posiziotik gero eta
gehiago aldentzeko joera badago, atmosfera ezegonkorra da. Egoera egonkor batek
zurrunbiloen eraketa eta kutsatzaileen difusioa eragotziko du. Egoera ezegonkor
batek kontrako eragina du: zurrunbilotasuna (mugimendu kaotikoa) handitzen du
eta kutsatzaileen sakabanaketari mesede egingo dio.
Atmosferaren egonkortasuna zehazteko,tenperatura potentzialaren
gradienteaerabil daiteke. Aire lehorraren tenperatura potentziala θ aire-
bolumen batek izango lukeen tenperatura da, prozesu adiabatiko baten bitartez
bere P presiotik presio normalera (P0= 1000 mbar) eramaten denean. Prozesua
4.3. Irudian erakusten da:
    ITURRIA: Kenneth Wark, Cecil F. Warner.Contaminación del Aire. Origen y
                        Control. México. Limusa. 1998.
        4.3. Irudia.Tenperatura potentzialaren esanahiaren adierazpena.
θ honako ekuazio honen bidez kalkulatzen da:
 (4.2)
non k bero espezifikoen arteko erlazioa baita eta 0.288 atmosferako aire
lehorrerako berretzailea. Ekuazio horretan, P milibaretan adierazten da, eta T,
K-tan.
Tenperatura potentzialaren gradientea (Δθ/Δz) ingurumen-tenperaturaren
gradientearen ((ΔT/Δz)amb) eta gradiente adiabatiko lehorraren ((ΔT/Δz)adia)
funtziopean jar daiteke:
 (4.3)
 Aurreko espresioaren arabera, gradiente atmosferikoa gradiente adiabatiko
lehorra baino negatiboagoa bada, tenperatura potentzialaren gradientea
negatiboa izango da. Kasu horretan, atmosfera ezegonkorra izango da
(superadiabatikoa). Era berean, (ΔT/Δz)amb, gradiente adiabatiko lehorrarekin
alderatuz, hain negatiboa ez bada (edota positiboa bada), tenperatura
potentzialaren gradientea positiboa izango da. Orduan, atmosfera egonkorra
izango da (baldintza subadiabatikoa). Δθ/Δz zero denean, atmosfera neutroa da.
Egonkortasun mailarik altuena tenperatura altuerarekin handitzen deneko
atmosferako geruzetan lortzen da (4.2.d. Irudia). Fenomeno horriinbertsio
termikoaedoalderanzketa termikoadeitzen zaio. Gradiente bertikala zeinuz
aldatzen deneko puntua inbertsio-puntua da.
Gainazaleko alderanzketak ohikoak dira haizerik gabeko gau oso oskarbietan,
lurra eta hura ukitzen duen airea irradiazioaren bidez hozten direnean
(irradiazioaren bidezko alderanzketa edo gaueko alderanzketa). 4.4. Irudian,
urtaro epel bateko egun batean gertatzen den atmosferako tenperatura-profilaren
aldaketa erakusten da. Eguzki-orduetan, lurraren gainazalak beroa jasotzen du
(1 kurba). Horren ondorioz, lurretik hurbil dauden aire-geruzak berotzen dira,
eta atmosferako tenperatura-gradientea negatiboa izango da. Egoera horretan, P
puntuko aire beroa igo eta hoztu egiten da gradiente adiabatiko lehorraren
arabera. Gauez, lurraren gainazalak erradiazioa igortzen du. Hala, hoztu egiten
da, eta gainazala ukitzen duten aire-geruzek lortzen dituzten tenperaturak
goiko geruzenak baino baxuagoak izango dira (2 eta 3 kurbak). Inbertsio mota
hori goizean desagertzen hasten da (3a kurba), eguzkiak lurraren gainazala
berotzen duenean eta haizeak beheko geruzak mugitzen dituenean.
 ITURRIA: J. Glynn Henry, Gary W, Heinke.Ingeniería Ambiental. México. Prentice
                                  Hall. 1999.
          4.4. Irudia.Gaueko alderanzketa termiko baten adierazpena.
Gainazaleko alderanzketek beste zenbait fenomeno sortzen dituzte: aire beroa
gainazal hotz baten gainean igarotzen denean, hala nola aintzira bat edo
elurrez estalitako lurzorua (adbekzio bidezko alderanzketa); edo, haran baten
maldetan zorua ukitzen duen airea gauez hoztu eta jaisten denean, aire beroagoz
estalita dagoen aire hotzez osatutako urmaela eratu egiten da (drainatze
bidezko inbertsioa).
Inbertsioakgaraiera handietanGoialdeko alderanzketakere sor daitezke. Fenomeno
hori gerta daiteke bi aire-masa elkartzen direnean eta masa beroa aire hotzeko
geruzaren gainean kokatzen denean.
4.4. NAHASKETA GERUZA
Ikusi dugun bezala, gradiente bertikalak aire-poltsa bat zenbat igo edo jaitsi
daitekeen kontrolatzen du. 4.5. Irudian, gradiente adiabatiko lehorrari
jarraituz hozten den aire-poltsak atmosferako tenperatura-profila mozten
dueneko puntuari nahasketa-altuera maximoa deitzen zaio. Hori izango da aire-
poltsak lor dezakeen altuera maximoa.
    ITURRIA: Kenneth Wark, Cecil F. Warner.Contaminación del Aire. Origen y
                        Control. México. Limusa. 1998.
4.5. Irudia.Nahasketa-altuera maximoa (AMM) zenbait baldintza atmosferikotan
(Gradiente adiabatikoa: ; tenperatura-gradiente bertikala: )
Nahasketa-geruzaren altuera nahasketa bertikala gertatzeko murrizketarik ez
dagoeneko atmosferako geruzaren altuera da. Nahasketa-altuera maximoaren azpian
dagoen aireak nahasketa-geruza osatzen du. Geruza hori zenbat eta sakonagoa
izan, hainbat eta handiagoa izango da kutsatzaileen sakabanaketa gertatzeko
dagoen aire-bolumena.
Alderanzketa termiko bat dagoenean, immisio-balio oso handiak lor daitezke,
poluitzaileen difusio bertikala eragozten delako. Horren ondorioz,
kutsatzaileen sakabanaketa difusio horizontalaren menpekoa izango da bakarrik.
Ez dugu ahaztu behar dispertsio horizontala kasu batzuetan zailtasunez
gertatzen dela, haizerik ez badago edo oztopo topografikorik bada.
4.6. Irudian, inbertsio-geruza bat agertzen da. Argi dago biztanleria immisio-
balio handien eraginpean egongo dela, sakabanaketa horizontala ezinezkoa
delako, orografia menditsua dela eta.
ITURRIA: C. Orozco, A. Pérez, M. N. González, F. I. Rodríguez, J. M.
Alfayete.Contaminación Ambiental: una visión desde la química. Madrid. Thomson.
2003.
4.6. Irudia.Gandorren sakabanaketa bertikala, goialdeko alderanzketa
termikoaaltueranbadago eta alderantzikatze termikorik gabe.
4.5. TXIMINIEN GANDORREN ITXURA
4.7. Irudian, tximinia batengandorrarenaldiuneko eta denborarekiko batez
bestekoprofilakagertzen dira; egonkortasun-egoera desberdinei dagozkie. Argi
dagoenez, mugimendu bertikalak areagotzen direnean, gandorraren batez besteko
zeharkako sekzioa askoz handiagoa da. Beraz, sakabanaketa handiagoa da, eta
gandorreko kontzentrazioak baxuagoak izango dira. Alderanzketa termiko bat
badago, berriz, sakabanaketa oso motela da, eta, gandorra lurraren gainazalera
hurbiltzen bada, izaki bizidunak poluitzaileen kontzentrazio oso altuen
eraginpean gera daitezke.

ITURRIA: J. Glynn Henry, Gary W, Heinke.Ingeniería Ambiental. México. Prentice
                                  Hall. 1999.
4.7. Irudia.Zenbait egonkortasun-egoerari dagozkien ke-zutabeak. Lerro
jarraituak aldiuneko gandorraren profila adierazten du, eta ez-jarraiak batez
besteko profila. (γ: tenperatura-gradiente bertikala; ґD: gradiente adiabatiko
lehorra)
Gainazaleko inbertsio batean (4.7.e. Irudia), kutsatzaileak sakontasun txikiko
geruza batean daude. e) kasuan irudikatutako tenperaturaren gradientean, bi
gune bereizten dira. Zorutik hurbil, sakabanaketa handia da, baina, altuera
batean, inbertsio-puntu bat dago, eta difusio bertikala mugatuta dago.
Inbertsioak sakabanaketa bertikala eragozten duen estalki baten antzera
jokatzen du, baina inbertsioaren azpiko sakabanaketak poluitzaileak lurraren
gainazalera eramaten ditu kontzentrazio altuetan, “fumigazio” prozesu baten
antzera.
4.6. BESTE ALDAGAI METEOROLOGIKOAK
Airearen kutsadura aztertzeko, honako hauek dira beste aldagai meteorologikoak:
prezipitazio maila, hodei-estaldura eta irradiazioa (lurraren gainazaletik edo
lurraren gainazalerantz). Prezipitazioek poluitzaileak atmosferatik eliminatzen
dituzte prozesu fisikoen (arrastea) edo kimikoen ondorioz. Hodei-estaldura eta
irradiazioa egonkortasun atmosferikoaren adierazle dira, beste aldagai
batzuekin batera kontuan hartzen direnean (haizearen abiadura, adibidez). Beste
alde batetik, atmosferako fotokimika uhin-luzera motzeko eguzkitiko
erradiazioaren menpe dago.
4.7. FAKTORE TOPOGRAFIKOAK
Aztertu ditugun faktoreek (tenperaturaren gradiente bertikala eta haizea),
kutsatzaileen dispertsioan eragiten dute norabide bertikalean eta
horizontalean, hurrenez hurren. Hala eta guztiz ere, faktore topografiko ugari
daude, eta, bi mugimendu horietan aldaketa asko sar ditzakete. Honako hauek
dira faktore aipagarrienak:
- Itsasoareneragina(ikusi 4.8.a. Irudia): lurraren eta uraren bero-ahalmen
ezberdinen ondorioz, bi inguruneen beroketa desberdina da. Egunez, lurra
itsasoa baino azkarrago berotzen da, eta, horren ondorioz, haizeak itsasotik
lurrerantz jotzen du (itsas brisa). Gauez, lurra azkarrago hozten da, eta
haizeak lurretik itsasorantz jotzen du. Beraz, kostaldean garrantzitsua da
haize horiek kontuan hartzea; izan ere, haien iraunkortasuna eta zirkulazioaren
izaera itxi samarra direla eta, kutsatzaileen sakabanaketa aire bolumen mugatu
batean gertatzen da.
- Mendiaketa hegalak(4.8.b. Irudia): kostaldean sortzen den efektuaren antzekoa
gertatzen da. Egunaren erdiko orduetan, mendi-tontorrak beheko mailan dagoen
aireak baino tenperatura altuagoa lortzen du. Hala, mendia ukitzen duen airea
berotu eta igo egiten da, eta, horren ondorioz, haranetik mendirantz doan brisa
sortzen da. Gauez, mendia azkarrago hozten denez, brisaren zirkulazioa kontrako
noranzkoan izango da.
-Hirien efektuak(4.8.c. Irudia): hiriek “hiriko bero-uharteak” deritzenak
sortzen dituzte. Beroketa-sistemen eta ibilgailuen zirkulazioaren eraginez,
hirietako tenperatura inguruena baino altuagoa da. Beraz, airea hirien
erdigunean igo egiten da, eta hiriak inguratzen dituzten landa-guneetan eta
aldirietan jaitsi.
- Efektu topografikoak eta oztopoak:edozein oztopo agertzeak edo lurraren
topografiak zurrunbiloak sor ditzake aire-masetan. Oztopoen inguruko aire-
fluxuaren aldaketak oso desberdinak izan daitezke, oztopoaren ardatzak eta
haizearen norabideak osatzen duten angeluaren arabera.
ITURRIA: C. Orozco, A. Pérez, M. N. González, F. I. Rodríguez, J. M.
Alfayete.Contaminación Ambiental: una visión desde la química. Madrid. Thomson.
2003.
4.8. Irudia.a) Haizearen zirkulazioaren noranzkoa itsas brisen eraginez. b)
Haizearen zirkulazioaren noranzkoa mendi-brisaren eraginez. c) Haizearen
zirkulazioaren noranzkoa hiriko bero-uhartearen eraginez.
4.8. TXIMINIETAKO ISURKETEN SAKABANAKETA
4.8.1. Sarrera
Ikusi dugun bezala, tximinietako isurketen sakabanaketa atmosferan faktore
ugarien menpe dago: isurketen izaera fisikoa eta kimikoa, ingurunearen
baldintza meteorologikoak, tximiniaren kokapena eta zoruaren orografia.
Tximinietako isurketek gasez bakarrik edo gasez eta partikulez osatuta egon
daitezke. Partikulak txikiak badira (20 m-ko diametrodunak edo txikiagoak),
haien sedimentazio-abiadura oso txikia da, eta gasaren antzera mugitzen direla
jo daiteke. Partikula handien kasuan, berriz, sedimentazio-abiadura
garrantzitsua da, eta horren ondorioz, lurzoru mailako partikulen
kontzentrazioa handiagoa da tximiniatik hurbil.
Sakabanaketa maximoa izateko, isurketek behar adina higidura-kantitate eta
flotazio-ahalmenarekin atera behar dira tximiniatik, igotzen jarrai dezaten.
Haizearen abiadura nahikoa ez denean, dentsitate baxuko gandorrek altuera
handiak lortzen dituzte. Hala, lurzoru mailan kontzentrazio baxuak lortzen
dira. Partikula handiko eta dentsitate altuko gandorrak, berriz, lurzorura
erortzen dira tximiniatik hurbil. Haizearen abiadura handiek atmosferaren
diluzio-ekintza handitzen dute, eta lurzoru mailan kontzentrazio baxuagoak
lortzen dira haizearen norabidean.
Gandorraren beheranzko deflexioa eragozteko, irteerako abiadurak (vs) behar
bezain handia izan behar du. vs-ek, gutxienez, tximiniaren goiko aldeko
haizearen abiaduraren (u) bikoitza izan behar duela jotzen da:
> 2 (4.4)
Airearen kalitateari buruzko arauak betetzeko asmoz, ezinbestekoa da gune
hiritarretan izango diren kontzentrazioak aurreikustea, eskualde barruan dauden
emisio-iturrien isurketen dispertsioa kontuan hartuz. Horretarako, eredu
matematikoak garatu dira. Gaur egun gehien onartzen den eredua Gaussen
dispertsio-eredua da, eta materia-balantzeetan oinarritzen da.

4.8.2. Gaussen distribuzioa edo normala
Hurrengo ataletan, gas kutsatzaileen kontzentrazioa kalkulatzeko eredu bat
deskribatuko da. Oro har, arazo hori sinplifikatzeko zenbait suposizio egin
behar dira. Teoria edo eredu desberdinak egon arren, guztiek erabiltzen dute
banaketa-funtzio bera kutsatzailearen kontzentraziorako, Gaussen banaketa-
funtzioa, hain zuzen ere.
x aldagai batek banaketa normalari jarraitzen dio, baldin eta f(x) dentsitate-
funtzioak honako erlazio hau betetzen badu:
 (4.5)
non  edozein zenbaki erreal baita eta  (desbideratze estandarra), zero baino
balio handiagoko edozein zenbaki erreal. 4.9. Irudian, funtzio horren izaera
erakusten da.  balioak f(x) funtzioaren balio maximoaren kokapena ardatz
horizontalean zehazten du, eta kurba  dagoen posizioarekiko simetrikoa da.
Gaussen funtzioa era normalizatuan dago. Horrek esan nahi du kurbaren azpian
dagoen azaleraren balioa bat dela.  balioaren arabera, kurba zabalagoa edo
zorrotzagoa izango da.  handitzen bada, f(x)-en balio maximoa txikiagoa da,
baina f(x) funtzioak tarte zabalago batean mantentzen du balio esanguratsua
ardatz nagusiaren inguruan. Garrantzitsua da -ren eta -ren eginkizuna ez
ahaztea.
    ITURRIA: Kenneth Wark, Cecil F. Warner.Contaminación del Aire. Origen y
                        Control. México. Limusa. 1998.
4.9. Irudia.Gauss-en banaketa-funtzioa (edo banaketa normala) μ eta σ
parametroen balioetarako.
Sakabanaketa atmosferikoko ekuazioek Gaussen distribuzio bikoitzaren itxura
izango dute. Gaussen banaketa bikoitza bi banaketa sinpleen biderkadura
besterik ez da, bi ardatzen (y eta z) norabidean. Honela,
 (4.6)
non y, z, y eta z parametroek Gaussen banaketa sinplean duten esanahi bera
baitute.
4.8.3. Gaussen dispertsio-eredua
Eredu horrek emisio-iturri puntual bat kontuan hartzen du, eta haizearen
norabidean izango den kontzentrazioa kalkulatzea du helburu.
  ITURRIA: Noel De Nevers.Ingeniería de Control de la Contaminación del Aire.
                          México. McGraw-Hill. 1998.
  4.10. Irudia.Ke-zutabearen Gaussen ereduari dagokion koordenatu-sistema eta
                                 nomenklatura.
Eredu horretan, koordenatuen jatorria tximiniaren oinarrian jartzen da (ikusi
4.10. Irudia), eta x ardatza haizearen norabidean dago. Gas-emisioaren
korrontea (ke-zutabea) tximiniatik irtetean igotzen da. Maila jakin bat lortu
ondoren, x norabidean mugitzen da, eta y eta z norabideetan sakabanatzen da,
mugitzen den bitartean.
Normalean, ke-zutabeek altuera handiak lortzen dituzte tximiniaren gainetik,
tenperatura altuetan ateratzen direlako eta abiadura bertikala dutelako (vs).
Eredu horretan jotzen da ke-zutabea (0,0,H) koordenatuak dituen puntu batetik
igortzen dela, non H tximiniaren altuera efektiboa baita (h altuera fisikoaren
eta h gandorraren altueraren batura).
Gaussen dispertsio-ereduan, emisio-iturria H altueran kokatzen da, eta iturri
horrek kutsatzaile bat igortzen du egoera egonkorrean, Q emisio-tasarekin
(normalean g/s-tan). Demagun haizeak x norabidean jotzen duela u abiadurarekin,
eta abiadura hori konstante mantentzen dela (ez da denborarekin edo lekuarekin
aldatzen). Emisio-iturri horren eraginez edozein (x,y,z) puntutan lortutako
kontzentrazioa kalkulatzea izango da helburua.
Honako ekuazio orokor honek haizearen norabideko kontzentrazio-profila ematen
du:
 (4.7)
K konstante bat da, kasu zehatz bakoitzaren araberakoa.
4.8.3.A. Emisio-iturri puntualalurzoruaren_mailan
Kasu horretan, K konstantearen balioa honako hau da:
 (4.8)
non Q isuritako emari masikoa baita, eta Dy eta Dz, barreiapen-koefizienteak, y
eta z norabideetan. Ekuazio hori (4.7) ekuazioan ordezkatuz:
 (4.9)
Ekuazio horrek Gaussen distribuzio bikoitzaren itxura du, (ikus (4.6)
ekuazioa). Lurzoruaren mailan dagoen emisio-iturri baten eraginez,
kontzentrazio maximoa y eta z norabideetako erdiko lerroan zehar lortuko da.
Hala, y eta z balioak zero izango dira (4.6) ekuazioan, eta honako espresio
hau lortuko da:
 (4.10)
(4.9) ekuazioa (4.10) ekuazioaren antzeko itxura lortzeko berrantolatuz,
haizearen norabideko kontzentrazioa kalkulatzeko espresioa lortzen da:
 (4.11)
Aldaketa egiteko, honako definizio hauek erabili dira:
eta
 (4.12)
yetazdispertsio-koefizienteak edo desbideratze normalak dira, eta luzera-
unitateak dituzte.letra grekoak erabiltzen dira analogiagatik, Gaussen
banaketan agertzen diren formula estatistikoetan agertzen direnen antzera. Hala
ere, ez dago bien arteko lotura teorikorik.
4.8.3.B. Emisio-iturri puntualaH_garaieran
Kasu horretan, kontzentrazioa kalkulatzeko, honako espresio hau erabiliko
da,islapenik ez dagoenean:
 (4.13)
Ikusten denez, (4.11) ekuazioan, z aldagaia (z-H) terminoarekin ordezkatu da,
kontzentrazio maximoa H altueran lortuko delako. Hala distribuzio-kurba
lekualdatu egiten da; izan ere, termino esponentziala exp{-1/2 [(z-z)/z]2}
eran idaztean, kurba osoa z distantziara mugitzen da, z ardatzaren zero
baliotik. Ordezkapen hori egitean, K konstantea birkalkulatu egin behar da, eta
(4.13) ekuazioan agertzen den adierazpena lortzen da.
Aurreko ekuazioa baliagarria da haizearen norabideko kontzentrazioa
kalkulatzeko, x norabideko distantzia batera heldu arte, non lurzoru mailako
kontzentrazioa (z=0) esanguratsua baita (hortik aurrera ez da aplikagarria).
Orduan esaten da gas kutsatzailearen “islapena” gertatzen dela; hau da,
kutsatzailea lurzoru mailatik atmosferara barreiatzen da. Mota horretako eredu
batean jotzen da lurraren gainazala kutsatzailearen hobia ez dela.
Kutsatzaile baten atmosferarako islapena kontuan hartzeko, nahiko erraza da
aurreko ekuazioa aldatzea. 4.11. Irudian ikusten denez, matematikoki –H
altueran emisio-iturriaren ispilu-irudi bat gehituz lortzen da. Hala, (4.13)
ekuazioaren itxurako bi ekuazio batu behar dira. Hala ere, ekuazio batek (z+H)
terminoa du (z-H) terminoaren ordez.





















    ITURRIA: Kenneth Wark, Cecil F. Warner.Contaminación del Aire. Origen y
                        Control. México. Limusa. 1998.
4.11. Irudia.Irudizko emisio-iturri baten erabilera gasen islapena matematikoki
                                deskribatzeko.
Hala, honako ekuazio hau lortzen da altueran dagoen iturri baterako, islapena
kontuan hartuz:
 (4.14)
4.12. Irudiak lurzoruaren islapenak kutsatzaileen kontzentrazioan duen efektua
erakusten du. I posizioan ez da gainezartzerik hautematen. J posizioan, berriz,
gainjartzea esanguratsua da. Lurzoruaren mailatik gora hedatzen den beheko
kurbaren zatia goiko kurbari gehituz, kontzentrazioa adierazten duen kurba
eraldatzen da. Islapenaren ondorioz, lurzoruaren mailako kontzentrazioa
nabarmen handitzen da, islapena kontuan izango ez bagenu izango genukeen
balioaren aldean.
    ITURRIA: Kenneth Wark, Cecil F. Warner.Contaminación del Aire. Origen y
                        Control. México. Limusa. 1998.
4.12. Irudia.Lurzoruaren islapenaren efektua haizearen norabideko kutsatzaileen
                               kontzentrazioan.
Lurzoruaren mailako kontzentrazioa ematen duena ere ekuazio garrantzitsua da.
Kasu horretan, z = 0 eginez, honako ekuazio hau lortzen da:
(4.15)
4.13. Irudian, tximinia baten sakabanaketari dagozkion kontzentrazio-profilak
erakusten dira. Gaussen banaketa, z norabidean, tximiniaren H altuera
efektiboan dago erdiratuta. Gainera, kontzentrazioa erdiko lerroan eta
haizearen norabidean, maximoa da x posizio batean, eta, gero, x handitzean,
murriztu egiten da. Y norabidean, z norabideko profilaren antzeko banaketa
izango genuke.
    ITURRIA: Kenneth Wark, Cecil F. Warner.Contaminación del Aire. Origen y
                        Control. México. Limusa. 1998.
4.13. Irudia.Kontzentrazio-profilak erdiko lerroan zehar, x eta z norabideetan.
4.8.4. Desbideratze normalen ebaluazioa
Haizearen abiadura, u, altueraren (z) funtzioa da (ikusi (4.1) ekuazioa).
Dispertsio-ekuazioetan, gandorreko u-ren batez besteko balioa erabili behar
litzateke. Kasu gehienetan ezin da balio hori kalkulatu, datu atmosferiko
nahikorik ez dagoelako. Horren ordez, tximiniaren goiko parteko batez besteko
haizearen abiadura erabili ohi da. Kasu askotan, balio hori ezagutzen ez bada,
10 m-ko altuerako batez besteko balioa erabiltzen da.
y eta z parametroen balioak gas baten barreiapen-koefizientearekin
erlazionatzen dira, y eta z norabideetan. y eta z haizearen norabideko x
posizioaren eta egonkortasun atmosferiko motaren funtziopean daude. Parametro
horiek zenbatesteko, esperimentalki garatutako grafikoak erabiltzen dira.
Horien artean, Turner-ek prestatutakoak oso erabiliak dira (4.14 eta 4.15.
Irudiak). Grafiko horietan,yparametroaren balioakzparametroarenak baino
fidagarriagoak dira.






























ITURRIA: D. B. Turner.Workbook of Atmospheric Dispersion Estimates. Washington.
                                   Hew.1969.
4.14 Irudia.Dispertsio horizontalaren koefizientea (σy) haizearen norabideko
distantziaren funtziopean, zenbait egonkortasun mailatarako.
























ITURRIA: D. B. Turner.Workbook of Atmospheric Dispersion Estimates. Washington.
                                   Hew.1969.

4.15 Irudia.Dispertsio bertikalaren koefizientea (σz) haizearen norabideko
distantziaren funtziopean, zenbait egonkortasun mailatarako.

4.1. Taulan, egonkortasun atmosferiko motak (A-F) zehazteko baldintza
atmosferikoak agertzen dira. Egonkortasun moten artean, D mota neutrala da. A
mota ezegonkorrena da, eta F, mota egonkorrena. Udako goiz argi batean,
haizearen abiadura txikia denean, Eguzkiak lurra berotzen du, eta horrek
inguruko airea. Aire hori igo egingo da, eta, horrela, poluitzaileen nahasketa
egokia izango da. Kasu horretan, atmosfera ezegonkorra da, eta y eta z
parametroen balioak handiak izango dira. Neguko gau oskarbi batean, berriz,
lurra erradiazioaren ondorioz, hoztu egingo da, eta inguruko airea ere bai.
Hala, alderanzketa-geruza bat eratuko da (atmosfera egonkorra izango da), eta
poluitzaileen sakabanaketa oztopatu egingo da. Kasu horretan, y eta z
desbideratze normalen balioak txikiak izango dira.
         1.    Taula. Atmosferaren egonkortasun mailak zenbait parametroren
                                         arabera.
                             Eguna                            Gaua
                    Eguzkitiko erradiazioa               Hodei estalkia
 Haizearen                                           Gehienbat    Gehienbat
abiadura 10   Handia      Ertaina       Txikia       lainotsua     oskarbi
m-tara (m/s)
   Mota*        (1)         (2)           (3)           (4)          (5)
    < 2          A          A-B            B             E            F
    2-3         A-B          B             C             E            F
    3-5          B          B-C            C             D            E
    5-6          C          C-D            D             D            D
    > 6          C           D             D             D            D
* Egoera lainotsua denean (egunez edo gauez), D mota hartu behar da.
4.8.5. Kontzentrazio maximoa erdiko lerroan eta lurzoruaren mailan (islapena
kontuan hartuz)
Lurzoruaren islapenaren ondorioz, lurzoruaren mailako kutsatzaileen
kontzentrazioa x balioarekin handituko da, eta islapenik gabe espero litekeena
baino askoz balio handiagoak lortuko dira. Hala ere, x norabideko C-ren
handitze hau ezin da etengabe jarraitu. Azkenean, y eta z norabidean gertatzen
diren difusio-prozesuek lurzoruaren mailako (z=0) eta erdiko lerroko (y= 0)
kontzentrazioa murriztuko dute. Hortaz, C vs x kurbak badu maximo bat, eta,
ondoren, zerorantz doa. Maximo hori kalkulatzeko, (4.15) ekuazioa erabili behar
da, behar adina balio kalkulatuz (x-en funtziopean).
Kalkulu hori errazteko, hainbat prozedura garatu dira. Turner-ek metodo grafiko
bat garatu du (ikusi 4.16. Irudia), kontzentrazio maximoaren haizearen
norabideko x posizioa (xmax) eta puntu horri dagokion kontzentrazio maximoa
(Cmax) balioesteko. Diagramaren barruan, egonkortasunari buruzko informazioa
eta tximiniaren altuera efektiboa agertzen dira. Datu horiekin, puntu bat
zehazten da grafikoan, eta, puntu horretatik abiatuta, Cmax eta xmax
zenbatesten dira.


ITURRIA: D. B. Turner.Workbook of Atmospheric Dispersion Estimates. Washington.
                                   Hew.1969.
4.16. Irudia.Haizearen norabideko kontzentrazio maximoaren distantzia eta Cu/
Q balio maximoa haizearen norabidean, egonkortasun maila eta tximiniaren
altuera efektiboaren funtziopean.
Cmax eta xmax kalkulatzeko, badago beste metodo bat, y eta z grafikoen
ezaugarri batean oinarritzen dena. Atmosferako egoera neutrala edo ezegonkorra
denean (ez oso ezegonkorra), y/z erlazioa oso gutxi aldatzen da x
distantziarekin. Erlazio hori konstantetzat hartzen bada eta (4.15) ekuazioan
y=0 egiten badugu (erdiko lerroan gaudelako), C kontzentrazioa z parametroaren
funtzioa izango da bakarrik (eta hori x-en araberakoa da bakarrik, egonkortasun
jakin baterako). Ondoren, balio maximoa lortzeko, espresioaren deribatua egin
behar da eta zerora berdindu. Ekuazio horren diferentziazioaz, honako espresio
hau lortzen da:
 (4.16)
baldintza (4.15) ekuazioan ordezkatzen bada eta y=0 egiten bada, kontzentrazio
maximoa kalkulatzeko espresioa lortuko dugu:
(4.17)
4.8.6. Ke-zutabearen (h) altuera nola kalkulatu
4.10. Irudian erakusten da gandorrah altueraraino igotzen dela maila
horizontala lortu arte. Ke-zutabeak bultzada bertikalaren eraginez igotzen
dira, inguratzen duen airea baino beroago daudelako, baita gorantz bultzatzen
duen abiadura bertikalarekin irteten direlako ere. Igotzeari uzten diote
airearekin nahastean hozten direlako eta abiadura murrizten delako. Azkenik,
maila horizontala lortzen dute atmosferaren tenperatura berdina lortzen
dutenean.
Tximiniaren altuera efektiboa H -dispertsio-ereduetan erabiltzen dena-
zenbatesteko, h kalkulatu behar da. h kalkulatzeko metodo ugari daude. Oro
har, hiru parametro multzok dute eragina: tximiniaren ezaugarriak, baldintza
meteorologikoak eta isurketaren izaera fisikoa eta kimikoa.
Espresio analitiko ugari proposatu dira, hala nola Briggs-ena:
 (4.18)
non, m4s-3; g = 9.8 m/s2; Ts= isuritako gasaren tenperatura, K; Ta= atmosferako
airearen tenperatura tximiniaren altueran, K; Vs= tximiniako gas efluentearen
abiadura, m/s; d = tximiniaren diametroa, m2; u = haizearen abiadura
tximiniaren altueran, m/s;, adimentsionala;/z = tenperatura potentzialaren
gradientea, K/100 m. 114 konstanteak m2/3-ko unitateak ditu.
Ekuazio honetan, tenperatura potentzialaren gradientearen bidez, egonkortasun
atmosferikoa izaten da kontuan.
Beste alde batetik, TVA-ren ereduaren arabera:
 (4.19)
4.8.7. Tximiniaren altuera nola kalkulatu
Industria berri bat diseinatzean, honako arazo hau planteatzen da: prozesu
industrialaren gas-produktuak tximinia baten bidez sakabanatu behar dira
atmosferan. Prozesuaren emisio-tasa Q ezaguna da. Haizearen norabideko x
distantziara eraikin bat dago, non kontzentrazioak ezin baitu gainditu
ezarritako C balioa. Datu meteorologikoen artean espero daitekeen haizearen
abiadura u ezagutzen da. Industriaren tximiniak izan behar duen H altuera
kalkulatu behar da.
Egoerarik txarrenean izan daitekeen kontzentrazio maximoa haizearen norabideko
x posizioan lortzen da. Gogoratu kontzentrazio maximoa denean gertatzen dela.
z kalkulatzea posible balitz, espresio horretatik H kalkulatuko genuke. Balio
hori zeharkako era batean kalkula daiteke, (4.17) ekuazioa berrantolatuz:
 (4.20)
Eskuineko aldean dauden magnitude guztiak ezagunak dira; beraz, bi desbideratze
normalen biderketa kalkula daiteke. Beste alde batetik, y eta z x-en
araberakoak direnez (baita egonkortasun-egoeraren araberakoak ere), yz
produktua 4.14. eta 4.15. Irudien antzeko grafiko batean irudika daiteke (ikusi
4.17. Irudia). Irudi honetan sei egonkortasun-egoerak agertzen dira berriro.
yz eta xd (diseinurako distantzia) ezagutzen dira. Bi balio horiekin, puntu
bat lortuko da 4.17. Irudian, eta ziur aski bi egonkortasun-moten artean
geratuko da. Puntu hori egonkortasun-moten artean zein distantzia
frakzionaletan dagoen zenbatetsi behar da. Ondoren, 4.15. Irudian, distantzia
frakzional bera neurtzen da bi egonkortasun moten artean, etazbalioa
irakurtzen da ezkerreko ardatzean. Balio hori (4.16) ekuazioan ordezkatuz,
tximiniak behar duen altuera kalkulatzen da.
Kontuan izan kalkulatu den H magnitudea tximiniaren altuera efektiboa dela, eta
ez tximiniaren altuera erreala (h). Hortaz, tximinia H altuera baino txikiagoa
izango da. Hala ere, normalean, H hartzen da tximiniaren altueratzat, eta,
hala, segurtasun-faktore bat erabiltzen ari da.





































ITURRIA: D. B. Turner.Workbook of Atmospheric Dispersion Estimates. Washington.
                                   Hew.1969.

4.17. Irudia.σyσzdesbideratze normalen biderkadura haizearen norabideko
distantziaren funtziopean.
4.8.8. Kontzentrazioa nola zenbatetsi beste laginketa-denbora baterako
σ balioztatzeko Turner-en grafikoak erabiltzen direnean, 10 min-ko batez
besteko kontzentrazioak lortzen dira. Beste denbora baterako batez besteko
kontzentrazioak balioztatu behar badira, honako ekuazio hau baliogarria da 2 h
baino gutxiagoko denbora-tarteetarako.
 (4.21)
non C2 kalkulatu beharreko kontzentrazioa baita, C1 sakabanaketa-ekuazioarekin
kalkulatutako kontzentrazioa, t2 laginketa-denbora, eta t1 10 minutu. q
berretzailearen ohiko balioa 0.35 da atmosfera neutro baterako.
31
Ingurumen Kutsaduraren Tratamendua

