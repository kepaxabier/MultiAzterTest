    3. Gaia.-  Barneko Ingurumenean Eragina Duten Farmakoak              L. Saenz del Burgo      14  3.GAIA.- BARNEKO INGURUMENEAN ERAGINA DUTEN  FARMAKOAK.-    1.- FLUIDOTERAPIA.-      Fluidoterapia,  beste  edozein  tratamendu  farmakologiko  moduan  hartu  behar  dugu,  bere  indikazioekin  eta  aurkako  efektuekin.  Bere  ezaugarri  garrantzitsuena  da  zuzenean  odolean bolumen handiak sartzen direla eta horren ondorioz, barneko ingurumena aldatzen  dela.  Gorputz  uraren  bolumena,  plasmarena  edota  sodio,  potasio  edo  beste  elektrolito  batzuk birjartzeko erabiltzen dugu.    Maila  basalak  mantentzeko  errekerimenduak:  gorputzak  behar  ditu  bai  gutxienezko  ur  maila,  baita  sodio,  potasio  eta  bikarbonato  ere.  Kantitate  hauek  egunero  eman  behar  diogu  gorputzari  homeostasia  mantentzeko,  hau  da,  organismoaren  orekari  eusteko.    - Ura:      Diuresia:      1400zk        Eginkariak:      100zk        Azala/izerdia:      600zk        Birikak:      400zk        Barneko ekoizpena:    -300zk        Guztira:      2200zk egunean    - Sodio:            100-150mEq egunean  - Potasio:            50-100mEq egunean    Serumen  jarraibideak:  1000zk  serum  salino  %0,9  +  1000zk  serum glukosatu  %5 +  200zk  serum bikarbonatu 1/6M + 10-20 mEq ClK/500zk    SERUM TALDEAK    -  Soluzio  koloideoak:   kristaloideoak  baino  hobeak  dira  bolumen  plasmatikoa  berrezartzeko,  espazio  interstiziala  gutxiago  zabaltzen  baitute.  Plasmaren  zabalkuntzarako  onak  dira:   hodibarneko  bolumena  azkar  birjartzeko  erabiltzen  dira   3. Gaia.-  Barneko Ingurumenean Eragina Duten Farmakoak              L. Saenz del Burgo      15  hipobolemia  dagoenean  (shock).  Adibideak:   albumina,  dextranoak,  gelatinak,  almidoiaren deribatuak, etab.    -  Soluzio kristaloideoak:  ahalmen osmotiko murriztuagoa daukaten soluzioak ditugu.  Bi talde daude:  o  Soluzio  elektrolitikoak:   batez  ere  ura  eta  sodioa  daukate.  Serum  salinoa  %0,9 (serum fisiologikoa), Ringer-laktato soluzioa, serum glukosalinoa, serum  hiposalinoa, bikarbonato sodikoa, etab.  o  Soluzio ez elektrolitikoak: serum glukosatua etab.    SERUM MOTAK    -  Albumina:   gibelean  ekoizten  den  giza  proteina  dugu.  Klinikan  plasma  zabaltzeko  erabiltzen  da.  Adibidez,  edema  dagoenean  hipoalbuminemiak  edo  hipotentsio  akutuak  eraginda.  Alergia  edo  sukarra  eragin  dezake.  Ontziak:   (%20)  50zk,  izozkailuan gorde beharrekoak.  -  Dextranoa: Klinikan plasma zabaltzeko erabiltzen da. Dextrano 70  (Macrodex®) eta  dextrano  40  (Rheomacrodex®).  Azken  hori  mikrozirkulazioa  hobezten  du   (eragin  antiagregante  plaketario  murriztua).  500ml- ko  ontziak  dira,  normalean  serum  glukosatuarekin edo salinoarekin nahasturik egoten dira. Alergiak agertzeko arriskua  dago.  -  Gelatinak:   Gelafundina®.  Hipotentsio  larria  dagoenean  erabiltzen  den  plasma  zabaltzailea da.  -  %0,9  serum  salinoa  edo  serum  fisiologikoa:   Ura  eta  NaCl  ekartzen  du,  %0,9  kontzentrazioan.  Odolak  duen  osmolaritate  berdina  dauka,  horregatik  fisiologikoa  deitzen  zaio.  Litro  bakoitzeko,  154mEq  sodio  ekartzen  du.  Sodioa  plasmaren  osmolaritatea  mantentzeko  ezinbestekoa  da,  baita  substantzia  asko   (urea  etab.)  iraizteko beharrrezkoa den gernu-bolumena mantentzeko ere.  -  Ringer-laktato  soluzioa:  sodio  gutxiago  dauka   (130mEq  litro  bakoitzeko).  Gainera  laktato  dauka  (bikarbonatuaren  aitzindaria),  kloro,  potasio  (5mEq/ l)  eta  kaltzio.  Hipotentsioan eta hipobolemian erabiltzen da.  -  Serum  glukosalinoa:  ura,  %5  glukosa  eta  %0,9  NaCl   (osmolaritate  altua,  600mOsm/l-koa, flebitisa ager daiteke).  -  Serum glukohiposalinoa: %0,33 NaCl eta %5 glukosa. Asko erabiltzen da.   3. Gaia.-  Barneko Ingurumenean Eragina Duten Farmakoak              L. Saenz del Burgo      16  -  Serum  hipertonikoa:  NaCl-arekin  baina  kontzentrazio  altuagoan.  Ontziak:   50ml-ko  %20 ClNa. Hiponatremietan erabili ohi da, serum fisiologiko bati behar den kantitatea  gaineratuz.  -  Serum  bikarbonatua:  ura  eta  bikarbonatu  sodikoa  dauka.  Kontzentrazio  ezberdinekoak  ditugu:  1  Molar   (%8,4)=zk  bakoitzeko  1mEq  bikarbonatu  dauka;  eta  1/6  Molar  (%1,4)=zk  bakoitzeko  1/ 6mEq  bikarbonatu  sodiko.  Serum  honek  sodio  asko  ekartzen  du.  GARRANTZITSUA:  ez  nahastu  medikamentu  bat  ere  serum  honekin.  -  Serum  glukosatua  edo  dextrosa:  ura  dakar   (edemaren  arriskua  dago  gehiegi  heltzen  bazaio  espazio  interstizialari)  eta  baita  glukosa  ere.  Ekarpen  kaloriko  txikia  dauka.  Kontzentrazio  ezberdinekoak  dauzkagu.  Gehien  erabiltzen  direnak,  hauek  dira: %5: 50gramo glukosa litro bakoitzeko (200Kcal/l); %10:  100gramo litroko; %20.  %5a baino kontzentrazio altuagoa daukatenek, bide periferikoetan bere osmolaritate  altuagatik azkar sortzen dute flebitisa.    Serum batzuk indikazio berezietan erabili behar dira:  -  %10 manitola:  diuretiko osmotikoa dugu, garun edemetan erabiltzen dena. 250zk eta  500zk-ko ontziak.    Sueroterapian: 1zk = 20 tanta = 60mikrotanta; tanta 1 = 3 mikrotanta = 0,05zk.    Serumezko  jarraibideak:   erabaki  beharreko  lehenengo  gauza  da  ze  balantze-hidrikoa  behar  duen  gaixoak  eta  beste  “sarrera”  ezagutu  behar  dugu   (sueroterapiaz  gain)  eta  baina galerak ere. Adibideak:  -  1000zk S. salino %0.9 / 24ordu + 1000zk S. Glukosatu %5 / 24 ordu + 20mEq KCl /   500zk  -  2000zk S. Glukohiposalino / 24ordu + 20mEq KCl / 500zk      INDIKAZIOAK    1.-   Gaixoari  likidoak  ematea,  bere  egoeragatik  aho  bidez  likidorik  hartu  ezin  badu  edo  behar  besteko  kantitatea  ez  behintzat.  Gaixoari  eman  behar  diogun  bolumena  bere  adinaren arabera izango da, zenbat hartzen duen berak eta daukan gaixotasuna ere kontuan  hartuko  da.  Garrantzitsuena  da  gaixoak  behar  duen  Balantze  Hidrikoa  jakitea:   positiboa  (gaixo deshidratatuetan), negatiboa  (likiduan atxikitzen dituzten gaixoetan, ICC edo zirrosia)   3. Gaia.-  Barneko Ingurumenean Eragina Duten Farmakoak              L. Saenz del Burgo      17  edo balantze orekatua mantentzea  (hartu edo ematen dena=galtzen dena). Hau da, gaixoak  ezin  badu  ezer  jan  edo  edan  eta  guk  eman  behar  badiogu  behar  duen  guztia   (dieta  absolutua),  2000-3000zk  egunean  emango  diogu   (kontuan  izan  medikamentuekin  ematen  zaion  bolumena,  batzuetan  bolumen  handia  izan  daiteke  eta). Gaixoa  edateko gai  denean,  ematen diogun bolumena txikiagoa izango da (1l egunean).  2.-  Medikazioa  diluitzeko:  50- 500zk  bitarteko  kantitateak  erabiltzen  dira  dosi  bakoitzean  baina  farmakoaren  arabera  aldatu  daiteke.  Ohikoena  da,  farmakoak  50- 100zk  serum fisiologikotan diluitzea. Zenbait farmako serum glukosatuan diluitu behar dira.  3.-   Medikazio  parenteralarentzako  sarbidea  izateko.  Orokorrean,  bakarrik  gaixo  ezegonkorrekin erabiltzen da (agian, bolumen handiak azkar behar izango du).  4.-  Dieta absolutuko gaixoari sodio eta potasio eman behar diogu, gernutik galtzen  baitira.  Serum  fisiologikoak  sodio  ekartzen  du.  Sueroterapiak  elikagarik  hartzen  ez  duen  gaixoari potasio emateko ere balio du. Potasio  (KCl) beti serumetan diluitua eman behar da,  inoiz  ez  da  zainean  zuzenean  sartzen.  Kontrol  periodikoak  egin  behar  dira,  zenbat  potasio  dagoen odolean jakiteko.  5.-   Ez  da  komenigarria  gaixoa  astebete  baino  luzeago  bakarrik  sueroterapiarekin  izatea,  ekarpen  kaloriko/ proteikorik  gabe,  energia  balantze  negatiboa  sortzen  baita  eta  hori zaila da zuzentzen, gainera egoera horrek konplikazioak bultzatzen ditu.  6.- Bihotz- gutxiegitasunak, zirrosiak, hipertentsioak edo giltzurruneko gutxiegitasunak  jota  dauden  gaixoei  gatz-   (NaCl)  ekarpena  murriztu  behar  zaie,  beraz  ahalik  eta  serum  fisiologiko gutxien eman behar diegu.  7.-   Diabetikoei  %5  serum  glukosatuak  50gramo  glukosa  litroko  ekartzen  die  (200Kcal)  eta  kantitate  honek  ez  du  inolako  dietarik  desorekatzen.  Gainera,  oso  erraz  kontrolatzen  da  insulinarekin   (gluzemia  kapilarra  egin  diabetiko  guztiei  sueroterapian  daudenean).    KONPLIKAZIOAK    1.- Traumatikoak bidea sartzerakoan:  hematomak, bidetik ateratzeagatik toxikotasun  lokala eta beste batzuk bidearen arabera.  2.-  Flebitisa:   bide  batean  agertzen  den  flebitisa  kimikoa  izan  daiteke  (farmakoaren  eragin  zuzena  zainean)  edo  infekziosoa   (asepsia  ezagatik  teknika  egiterakoan,  bidea  hartzerakoan  adibidez).  Flebitis  kimikoa  batez  ere  odol- hodi  meheetan  agertzen  da  (periferikoetan).  Flebitis  kimikoaren  agerpena  diluzioaren  osmolaritatearen  menpe  egoten  da.  Bide  periferikoetan  hoberena  da  600mOsm/ l  baino  gutxiagoko  diluzioak  erabiltzea.  800mOsl/l- koak  edo  osmolaritate  altuagoak  erabiliz  gero,  astebete  baino  gutxiago  erabili   3. Gaia.-  Barneko Ingurumenean Eragina Duten Farmakoak              L. Saenz del Burgo      18  behar  dira.  Odol- hodi  lodietan  oso  arraroa  da  flebitis  kimikoaren  agerpena.  Flebitis  infekziodunak  ohikoak  dira  era  larriak  izan  daitezke   (bide  zentraletan) enbolo  septikoak  eta  sepsia ager daitekeelako. Askotan, gaixoarengan somatzen dugun sukarra, bideak eragiten  du.  Hor  egon  daiteke  infekzio  orokorraren   (sepsia)  jatorria,  gehienetan  antibiotikoen  kontra  erresitentzia  garatu  duten  organismoek  eraginda   (Estafilococo  aureus).  Horregatik  dauka  hainbeste  garrantzia  handia  bideak  ondo  zaintzea  eta  aldatzea  flebitisa  ager  daitekeela  pentsatzen dugunean. Sukarra  agertzen denean  edo infekzio larriaren susmoa dagoenean,  badaezpada ere, kateter luzeen puntak kultiboa egitera eraman behar ditugu.  3.- Gehiegizko bolumena:  oso ohikoa da. Gaixoari, bere bihotzak ponpeatu dezakeen  eta bere giltzurrunek iraiztu dezaketen bolumena baino gehiago ematen diogu eta ondorioz,  bihotz-gutxiegitasuna  sortzen  da   (disnea  eta  edemak).  Gehienetan,  edadeko  pertsonetan  gertatu  ohi  da   (oso  garranzitsua),  bihotzeko  gaixotasunak  dituztenetan,  zirrotikoetan  eta  giltzurruneko  gaixotasunak  dituztenetan.  Konplikazio  hau  eragosteko,  batzuetan  bide  zentrala  jarri  behar  dugu   (kateteren  punta,  goiko  bena  kaban  jarrita,  eskuineko  aurikularen  hasieran)  eta  PVC   (presión  venosa  central  =  benen  presio  zentrala)  neurtu.  Gaixo  hipoproteikoetan,  sueroterapiarekin  soilik  mantentzen  ditugunean,  oso  erraz  agertzen  dira  edemak,  serumarekin  ematen  diogun  bolumena  hodietatik  interstiziora  eta  larruazalpeko  ehun zelularrera  (hirugarren espazioa) irteten baita edema zabalduak sortuz edonon.  4.- Asaldura elektrolitikoak:  batez ere sodio, potasio eta kloroarena. Serum glukosatu  gehiegi  ematen  bada  sodioa  jaisten  da.  Serum  fisiologiko  asko   (sodio  dauka)  bihotz- gutxiegitasuna,  hipertentsioa,  zirrosia,  giltzurruneko  gutxiegitasuna  duen  gaixoei  eta  edadekoei  emanez  gero,  sodioaren  ekarpenak  bere  egoera  desorekatzen  du:   Sodioak  ura  atxikitzen du bolumena handituz. Ondorioz, edemak, aszitisak, bihotz- gutxiegitasuna, etabar  agertzen dira. Sueroterapian potasio gehiegi  (KCl disolbatua) edo gutxiegi eman dezakegu.  Azken kasu honetan hipopotasemia agertuko da. Serum fisiologikoak kloro ekartzen du, eta  gainera KCl gehitzen badiogu odolaren kloro maila desoreka dezakegu.    EMATEKO ERAK      Benabarneko  sueroterapia  perfusio  jarraian  edo  aldizkakoan  egin  daiteke   (lau,  sei  edo zortzi orduero).    Batzuetan gaixo bati bi serum ezberdinak eman beharko dizkiogu:  serum fisiologikoa  eta  glukosatua.  Txandaka   (kontuan  izan  glukosa  maila  aldatuko  dela)  edo  batera  jar  ditzakegu  (Y- n),  maila  konstanteak  mantenduz.  Azken  hau  hobea  da  larri  dauden  gaixoentzat. Oso garrantzitsua da serumetan ematen ditugun farmakoen bateragarritasuna.    Hipodermoklisia:   batzuetan  sueroterapia  azalpeko  bidea  erabiliz  eman  daiteke.  Noiz?  Zain- bide  zentrala  hartu  ezin  denean  eta  zain  periferikoetara  heldu  ezin  denean,   3. Gaia.-  Barneko Ingurumenean Eragina Duten Farmakoak              L. Saenz del Burgo      19  paziente terminaletan edo erizaintza-ardura jarraia ez dagoenean  (zaharretxeetan, adibidez)  hipodermoklisiak ardura espezializatu gutxiago eskatzen baitu. 1500zk arte eman dezakegu  egunean  palomilla  baten  bidez.  Soluzioa  normalean  serum  salinoa   (%0,9)  izaten  da  eta  posible  bada  potasiorik  gabekoa.  Glukosa  gehitu  dezakegu.  Emateko  lekuak  sabelaldea,  eskapula edo izterrak izan daitezke.    Badaude azalpeko bidez eman daitezkeen farmakoak eta oso baliagarriak dira gaixo  batzuk  maneiatzeko:   morfina,  metoklopramida,  haloperidol,  eskopolamina,  midazolam,  dexametasona, etab.    2.- NUTRIZIO PARENTERALA      Benabarneko  bidea  erabiliz,  nutrizio  zuzena  lortzeko,  behar  diren  oinarrizko  elikagaiak  ematean  datza.  Gaixotasun  larriak  jota  dauden  eriak  arriskuan  egon  daitezke,  gaizki  elikatzeko  arriskuan  hain  zuzen  ere.  Gaixo  hauen  katabolismo  proteikoa  handiagoa  da,  irensketa  desegokia  izateagatik  eta  patologiagatik   (inflamazioa,  ebakuntzak,  koma,  infekzioak,  digestio- aparatuaren  patología,  etab)  ere.  Hauetariko  askok  ezin  dute  elikadura  zuzena jaso bide digestiboaren bidez. Horregatik, gaixo hauekin ordezko nutrizio parenterala  (Nutrición Parenteral Sustitutiva) erabili behar da benabarneko bidetik.       MOTAK    -  Nutrizio  parenteral  periferikoa  (NPP):   elikagaien  ekarpena  bide  periferikotik  egiten  denean.  Osmolaritate  baxua  izan  behar  du  (800mOsm/ l  baino  baxuagoa).  NPP  erabiliz,  behar diren kaloria guztiak eman ditzakegu baina normalean lipido gehiegi  (kaloria asko eta  osmolaritate  baxu)  eta  karbohidrato  gutxiegi  izaten  du.  NPP  astebete  baino  luzeago  ez  da  erabili behar. Geroago erabatekoa erabili behar da edo kendu.  -  Erabateko  nutrizio  parenterala  (NPT):  bide  zentrala  behar  du   (subklabia,  yugular)  bere  osmolaritate  altuagatik. Gomendagarria  da  bi  zulo  izatea  (doble  luz)   (bata  NPTarentzat  eta  beste  bat  medikazioa  emateko).  Hobea  da  denetarik  ematen  duelako  kantitate  egokietan:   glukosa,  lipidoak,  proteinak,  bitaminak  eta  mineralak.  Gainera,  denboraren  aldetik  mugarik  gabe erabili dezakegu.           3. Gaia.-  Barneko Ingurumenean Eragina Duten Farmakoak              L. Saenz del Burgo      20  EDUKIA    NPTa estandarra edo pertsonalizatua  (gaixo bakoitzarentzat bereziki eginda) bere beharren  arabera, izan daiteke. Dena dela, biak  (NPP ata NPT) Farmazia Zerbitzuan prestatzen dira,  asepsia  osoarekin  Cabina  de  Flujo  Laminar  Horizontal   (CFLH)  batean.  Nutrizio  parenteralean kontuan izan behar da zenbat kaloria ematen dugun (25-30 Kcal/ kilo/egun edo  pisua,  adina  eta  altuera  kontuan  hartuz  formula  batzuk  erabiliz),  proteinak   (10-18gr  nitrogeno/egun  edo  1-2  gr  proteina/kilo/egun),  koipeak   (kate  luzea  eta  erdia  duten  triglizeridoak  1-2gr/kilo/egun)  eta  karbohidratoak  (kalorien  %40- 50  dira,  batez  ere  glukosa).  Kontuan  hartu  behar  da  ere,  elikagai  hauen  erlazioa  eta  oreka.  Gainera  potasio  eta  sodio  eman behar dira eta baita beste hainbat ioi ere  (Ca, P, Mg, Cl, etab.), oligoelementuak (Zn,  Mn,  Cr,  etab.),  bitaminak,  etab.  Farmako  egonkorrak  ere  izan  ditzakete   (farmazian  sartzen  dituzte):   intsulina,  ranitidina,  etab.  Bolumena  2500zk  izan  ohi  da  gutxi- gorabehera  eta  perfusio jarraian ematen dira (24 ordutan).    EMATEKO ERAK    Bide zentral batetik eman behar da, zentrala sarbide periferikoarekin  (Drum) edo periferikoa,  motaren  arabera.  Nutrizio  parenterala  emateko  bakarrik  erabili  behar  da  eta  hobe  perfusio  bonba batek erregulatzen badu (ml/ordu). Hasteko jasankortasun proba egin behar da serum  glukosatuarekin  (%10- 20)  eta  gluzemia  kontrolatzen  da  6  orduero  hipergluzemiak  ekiditeko  (NPT oso hiperosmolarra da). Beste era bat da NP bera ematea baina abiadura erdia erabiliz  12  ordutan,  eta  pixkanaka  igo  erritmo  normala  jarri  arte  jasankortasunaren  arabera.  Kentzerakoan ere %10 serum glukosatua jarri behar da hipogluzemia larriak ekiditeko. Inoz  ez da bat-batean kendu behar (hipogluzemien arriskua eta arazo osmolarrak).   Oso gutxi ukitu behar da NPT (ahal bada CFLH batean) , ez da ezer jarri behar “Y”-n eta ezer  ez da gehitu behar Farmazia Zerbitzuari galdetu barik. Onddoekin eta bakterioekin oso erraz  kutsatzen da eta gainera emultsio ezegonkorra da (substatziak prezipitatu daitezke).   NParen poltsa egunero aldatu behar da ordu berean, zenbat pasa den apuntatu eta bukatu  ez bada, bota soberan geratu dena. Hozkailuan gordetzen da eta 1- 2 ordu eman baino lehen  atera, ematerakoan giro-tenperatura izan behar baitu.    ALBO-ONDORIOAK    Mekanikoak,  infekziosoak  edo  metabolikoak  izan  daitezke.  Adibidez:   neumotórax  (kateterra  sartzerakoan), flebitisa, kateteren  leherpena, infekzio hematogenoak  (onddoak, bakterioak),   3. Gaia.-  Barneko Ingurumenean Eragina Duten Farmakoak              L. Saenz del Burgo      21  hipergluzemia,  ioi- asaldura,  azidosi  metabolikoa,  kolestasi  hepatikoa,  bolumen  gainzama,  etab.    KONTROLAK    NP-ak  kontrol  analitiko  ugari  eskatzen  du:   gluzemia,  kreatinina,  ioiak  eta  gasak.  Azterketa  metaboliko  osoa:   kolesterola,  triglizeridoak,  giltzurrunen  eta  gibelaren  funtzioa,  albumina,  proteina totalak, etab. Gainera kontrol klinikoak ere eskatzen du:  tenperatura, PVC, tentsioa,  bihotz-frekuentzia, arnas-frekuentzia, etab.    3.- NUTRIZIO ENTERALA      Benabarneko  fluidoterapia  ez  bada  ere,  gai  honetan  azaldu  nahi  izan  dugu  fluidoterapia  izateagatik.  Kasu  honetan,  gaixoari  ematen  dizkiogu  soluzioak  baina  bere  digerihoditik.  Sonda  nasogastrikoa,  gastrostomia,  duodenostomia  edo  ileostomia  perkutanearen  bidez.  Bide  horietatik  elikadura- produktuak  sartzen  dira;  produktu  hauek  behar diren elikagai guztiak dituzte, gaixoaren egoera eta beharrak kontuan hartuz.    Funtzio  gastrointestinala  ongi  badabil,  formula  polimerikoa  duten  dietak  erabiltzen  dira.  Adibidez:   Isosource®,  Novasource®,  Nutrison®.  Funtzioa  gaizki  dabilenean  formula  oligomerikoak  erabiliko  dira  molekula  konplexuenak  dituzten  elikagaiak  ekiditen.  Adibidez:   Elemental 028®.    -  Formula  estandarra:  normalean  1Kcal/ml  eta  4g/ 100ml  proteina  ekartzen  du.  Adibidez: Isosource Standar®.  -  Formula hiperproteikoak:  desnutrizio proteikoa edo estres organiko larria dagoenean.  Adibidez: Nutrison Intensive®, Impact®.  -  Formula  zuntzadunak:   tratamendu  luzeetan  erabiltzen  dira,  batez  ere  gaixo  neurologikoekin  eta  mugikortasun  murriztua  dutenekin   (idorreriarekin).  Adibidez:  Nutrison Multifibra®.  -  Diabetikoentzako formulak: kaloria gutxiago daukate. Adibidez:  Novasource Diabet®.  -  Formula  kontzentratua:  bolumen  gutxiago  eman  nahi  dugunean.  Adibidez:   Fresubin  HP Energy®.  -  Formula  hiperkalorikoak:   estandarrak  baino  kaloria  gehiago  ekartzen  du.  Adibidez:  Isosource Energy®.  -  Beherakoen  kontrako  formulak:  zuntz  disolbagarria  dauka.  Adibidez:   Isosource  GI  Control®.   3. Gaia.-  Barneko Ingurumenean Eragina Duten Farmakoak              L. Saenz del Burgo      22  -  Umeentzako formula bereziak  -  Giltzurruneko  gaixotasuna  dutenentzat:   nitrogeno  eta  elektrolito  gutxiagorekin.  Adibidez: Nepro®.  -  Gibeleko  gaixotasuna  dutenentzat:   oligomerikoak  eta  aminoazido  aromatikoekin.  Adibidez: Hepatical®.  -  Arnas  aparatuaren  gaixotasunak  dituztenentzat:   hiperkalorikoa,  lipido  askorekin  eta  karbohidrato gutxiagorekin. Adibidez: Pulmocare®.  -  Gehigarri  elikagarriak  ere  badaude.  Adibidez:  Penta- puding®,  Meritene®,  etab.  Ez  dauzkate oinarrizko elikagai guztiak, gehigarriak baino ez dira.    Perfusio  jarraian  (bonba  batez)  edo  aldizkako  perfusioan   (poltsa  batez  grabitatearekin  edo  xiringaz)  ematen  dira  eta  gaixoa  30- 45º  posizioan  edukita.  Ondoren,  sondatik  ura  eman  behar  da, kantitate  desberdinetan.  Nutrizio  parenteralak  baino  albo- ondorio  gutxiago  dauka  eta hauen artean ohikoena beherakoak izaten dira  (ematen dugun dosia jaitsi edo abiadura  aldatu).                                             3. Gaia.-  Barneko Ingurumenean Eragina Duten Farmakoak              L. Saenz del Burgo      23  NUTRIZIO ENTERALAK EMATEKO INDIKAZIOAK    Ospitalizazioa    Elikaduraren balorazioa    Albumina<3g/dl      Pisuaren galera>15%    Arrisku altua*    Nutrizio euskarria  aurreko hiru baldintzatik bi agertzen direnean      Hesteak funtzionatzen al du?        Bai                Ez    Aho bidez errekerimenduen 2/3      Nutrizio parenterala    Bai        Ez      < 7egun          > 7egun    Osagarriak aho bidez  N. Enterala       NPP              NPT          < 4 aste    > 4 aste        Nasoenterala    Enterostomia    *Arrisku  larria:   Digerihodiko  neoplasia,  fistulak  enterokutaneoak,  gibeleko  gaixotasunak,  heste  laburraren  sindromea,  erradiazio  osteko  enteritisa,  pankreatitisa,  diabetesa,  sepsia,  kirurgia  nagusia,  minbizia,  HIESa,  politraumatizatuak,  erredurak  dituztenak,  giltzurruneko  gutxiegitasuna, EPOC, agureak, etab. 
