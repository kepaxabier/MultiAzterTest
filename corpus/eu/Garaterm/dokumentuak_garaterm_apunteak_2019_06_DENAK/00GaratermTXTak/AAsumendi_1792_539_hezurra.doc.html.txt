







Hezur- ehuna Oinarrizko Histologia Medikoa
                                  Hezur-ehuna

1. Sarrera.
Hezurra, matrizea kaltzifikaturik daukan ehun konektibo espezializatu bat da.
Matrizearen kaltzifikazioaren ondorioz, hezurra gorputzeko ehunik
gogorrenetarikoa da. Aldi berean, oso dinamikoa da eta ingurunetik jasotzen
dituen estimuluetara moldatzen da. Ezaugarri guzti horiengatik gorputzeko
sostengu estrukturala da eta zenbait organo babesten ditu: burmuina, bizkar-
muina, birikak eta bihotza, esate baterako. Bere barnean hezur-muina gordetzen
du, organo hematopoietikoa dena. Badu ere beste funtzio garrantzitsu bat:
mineralen metaketa.

2. Hezurraren egitura makroskopikoa. Hezur-motak
    * Makroskopikoki (begi bistaz edo lupa erabiliaz) hezur hil baten ebakidura
      aztertzerakoan, alde trinkoak zein arolak (esponjosoak) nabari daitezke.
      Alde trinkoak, masa solido jarraiak dira, itxuraz hutsune gabekoak:hezur
      trinkoari dagozkien aldeak dira. Alde esponjosoan, aldiz, hutsune ugari
      beha daiteke, hezur bizietan hezur-muinaz beteta daudenak:hezur
      esponjosoa (arola)edotrabekularrada. Hezur gehienek alde arolak eta
      trinkoak dauzkate, baina kopuru aldakorretan. Beti ere, hezur-mota horiek
      toki espezifikoak betetzen dituzte hezurretan: hezur luzeen epifisiak
      gehienbat hezur trabekularrez daude osaturik; horietan, hezur trinkoa
      periferiako geruza mehe bat izan ohi da. Diafisiaren gehiengoa, aldiz,
      hezur trinkoa da.
Hezurraren azaleraperiostioizeneko geruza batek inguratzen du. Hezurraren
barne-espazioak, aldiz,endostiozdaude gaineztaturik, hots, zelula hezur-
sortzailez osaturiko geruza mehea (horiek osteoblasto edo hezur-estaldurako
zeluletan bereiz daitezke).

3. Hezurraren egitura mikroskopikoa

a) Hezurra aztertzeko metodoak
Hezurra hain gogorra izanik, metodo histologiko bereziak garatu dira bere
ikasketarako.
i. Alde batetik ebakin deskaltzifikatuak daude. Gertakin horiek prestatzeko
kaltzio gatzak atera egiten dira soluzio azidoak erabiliz eta ondoren ohiko
inklusioa, ebaketa eta tindaketa burutzen dira.
ii.Beste metodoa higadura edo desgastea da. Hezurrari xerra ebakitzen zaio eta
sustantzia urratzaileekin higatu edo "jan" egiten da, xafla fin eta zeharrargi
bat lortu arte. Aipaturiko bi metodoak osagarriak dira.

b) Hezur laminarraren antolaketa
Hezur-ehun helduari,trinkoarizeintrabekularrari,hezur laminarraderitzo, hezur-
matrizea xaflatan edo laminatxoetan antolatua dagoelako.
i.Hezur_trinkoaren_antolaketa:
Higaduraz lorturiko ebakidura histologikoetan beha daitekeenez, hezur trinkoa
zelula gutxiko ehuna da. Osagai ugariena mineralizaturiko hezur-matrizea da,
bereziki bere oinarrizko osagaia. Hezur trinkoaren matrizea xafla edo laminatxo
paraleloetan antolatzen da, 3-7m bitarteko lodierakoak. Laminatxo horien
artean eta modu erregularrean banandurik,hezur-aintziraizeneko gune
lentikularrak tartekatzen dira; bertan hezur-zelula espezifikoak kokatzen dira:
osteozitoak. Hezur-aintzira bakoitzetikkanalikuluakderitzen hodixka finak
irtetzen dira norabide guztietan, eta horiek, gertuko aintziretatik irtetzen
direnekin elkartzen dira. Beraz, hezur-aintzirak bananduta egon arren,
kanalikuluen bidez komunikaturiko sistema jarraia osatzen dute. Osteozitoak
kanalikulu-sistemari esker elikatzen dira, hezur-matrizea, kartilagoarena ez
bezala, elikagaien difusiorako iragazkaitza baita. Osteona bakoitzean zabaltzen
den kanalikulu-sistemak substantzien trukea ahalbidetzen du, osteozito eta
kanal zentralean kokaturiko odol-hodien artean.
Hezur trinkoan laminatxoak hiru eratan antolatu ohi dira:
A) Hezur-laminatxo gehienak hezur barneko kanal baten inguruan era zentrokidean
antolatzen dira,sistema HaversiaredoOsteonaizeneko unitateak osatuz. Osteonek
tamaina aldakorra izan ditzakete laminatxo-kopuruaren arabera: 4-tik 20-
rainokoak izan daitezke. Hezurraren zeharkako ebakiduretan, sistema
Haversiarrak, zulo zentral baten inguruan kokatzen diren hainbat eraztun
zentrokide moduan ageri dira; luzerakoetan, aldiz, kanalekiko paralelo kokatzen
diren xingolak ageri dira.
B) Osteonen artean, tamaina eta itxura irregularra duten hezur-aldeak daude:
sistema interstizialakderitze. Lehen zeuden osteonen hondarrak dira horiek,
hezurra birmodelatzean geratu direnak. Sistema Haversiarren zein interstizialen
kanpo-mugak marra errefringente batek mugatzen ditu:zementu-marrak.
C) Hezur kortikalaren azalean periostioren azpitik, eta barneko azalean
endostioaren azpitik, hezurraren zirkunferentzian zehar luzatzen diren zenbait
laminatxo agertzen dira.Kanpo- eta barne-laminatxo zirkunferentzialakdira
horiek.

i.i.Hezur_trabekularraren_antolaketa
Hezur-mota honen matrizea, hezur trinkoarena legez, laminatxo paralelotan
antolatua dago (hortaz, laminarra da ere). Laminatxo horiek, ordea, hezur-
trabekula edo hezur-horma meheak eratuz antolatzen dira, elkarrekin
komunikatzen diren muin-gune ugariz inguraturik daudenak. Hezur-trabekuletan ez
da normalean odol-hodirik ageri, beraz, ez dago osteonarik. Hezur laminarrezko
trabekulak endostioz gaineztatuak daude, eta bertatik, difusioz elikatzen dira
osteozitoak, hezur-aintzirak komunikatzen dituzten kanalikuluetan zehar.
Trabekula baten zabalera70mtakoa izan ohi da.

c) Periostioa:
Hezurrak periostioz estalita daude kanpoaldetik. Salbuespenak dira beste
hezurrekin artikulatzen diren hezur-aldeak; horiek kartilagoz estalita daude.
Periostioak bi geruza ditu: kanpo- eta barne-geruza. Kanpoaldeko geruza ehun
konektibo dentsozkoa da. Barneko-geruzan, aldiz,zelula hezur-sortzaileak
(osteoprogenitoreakedoosteogenikoak)ageri dira. Hazten ari den hezurraren
periostioan, barne-geruzako zelula hezur-sortzaileakosteoblastoezberdintzen
dira, eta horiek hezur-matrizea ekoizten dute. Hezurra hazten ez dagoenean,
kanpo-geruzak osatzen du periostioaren gehiengoa, eta beraz, barne-geruza ez da
nabaria. Edozein kasutan, zelula hezur-sortzaileak mantentzen dute osteoblasto
bilakatzeko gaitasuna estimulu egokien aurrean. Kanpo-geruza osatzen duen ehun
konektiboan odol-hodiak ugariak dira; horien adar batzuk, Volkmann kanaleekin
batera hezur-barnerantz sartzen dira osteonetara iritsi arte. Periostioko
kanpo-geruzatik irtetzen dira kolageno-sorta lodiak eta horiek sartzen dira
kanpo-laminatxo zirkunferentzialetan zein sistema interstizialetan. Kolageno-
zuntz horiek diraSharpey zuntzak. Hezurraren hazkuntza-prozesuan hezur-
matrizean harrapatuta geratu diren kolageno-zuntzak dira horiek, periostioa
gogorki ainguratzen dutenak azpiko hezurrera. Batez ere buruhezurrean eta
muskulu eta tendoien lotuneetan dira ugariak.
d) Endostioa:
Hezurraren barne-azalerak endostioz estalita daude.. Hezur-muina gordetzen
duten guneetako hormak gaineztatzen ditu (gune medularra eta trabekula oseoak),
baita kanalak ere (Havers eta Volkmann).

4. Hezurraren osagai zitologikoak eta hezur-matrizea
a) Hezur-matrizea: Osagai inorganikoak eta osagai organikoak
i)Osagai inorganikoak: Hezur-pisuaren %65-a da, eta kaltzio eta fosforoz
osotuta dago nagusiki eta kantitate txikiagotan bikarbonato, magnesio sodio eta
potasioa. Kaltzio eta fosforoa hidroxiapatita kristal moduan agertzen da [Ca10
(PO4)6(OH)2]. Kristal hauek I motako kolagenoaren inguruan era ordenatuan
antolatzen dira. Kristalen azalera askeak oinarrizko osagai amorfoz inguraturik
daude. Kristalen ioiek ura erakartzen dute eta horrela hidrataturik mantentzen
da (hidrataziozko gaineztadura). Hezurraren gogortasuna hidroxiapatita eta
kolagenoaren arteko harremanetan datza.
ii)Osagai organikoa: hezurraren pisuaren % 35-a. Batez ere I motako kolageno
zuntzez osotuta dago. I motako kolagenoa osagai organikoaren % 90-a da. 67 nm
periodizitateko ildaskaketa aurkezten duten 50-70 nmtako kolageno azao
handietan antolatzen da. Kolageno zuntzak oso gurutzatutak agertzen dira.
Kolagenoaz gain glukosaminoglikanoak daude: kondroitin sulfatoa eta keratan
sulfatoa. Hauek agrekanoak (proteoglukanoak) eratzen dituzte proteinekin
batera, eta azido hialuronikoak beraien artean lotuz agregatu handiak eratzen
dituzte. Hala ere hainbeste kolageno egonik matrizea azidofiloa agertzen da
tindaketetan. Beste proteinak agertzen dira ere bai:
osteokaltzina,osteonektinaetaosteopontinaizenekoak. Lehenengoak kolagenoa eta
kaltzioa lotzen dihardu, beraz hidroxiapatitara atxikitzen da. Eta beste biak,
fibronektinaren analogoak dira, eta zelulen integrinetarako lotura lekuak
dituzte. Sialoproteina oseoa izeneko proteina agertzen da ere bai, hezurreko
zelulak matrizean finkatzeko funtzioa duenak ere.**integrinak: batez ere zelula
eta matrize estrazelularren arteko lotura baimentzen duten atxekipen molekulak
(C.A.M)
b) Hezur-zelulak: Zelula hezur-sortzaileak, osteoblastoak, osteozitoak eta
osteoklastoak.
i)Zelula hezur-sortzaileak: Periostioko barneko geruzan eta endostioan (Havers
konduktuen inguruan, hezur-trabekulen inguruan) kokaturik daude. Mesenkima
enbrionariotik eratorritako zelula hauek, zatiketa mitotikoak burutu ditzakete
eta osteoblastoetan bereizi daitezke. Fusiformeak dira, zurbil tindatzen den
nukleo obalarekin eta garatugabeko zitoplasma. Oso aktiboak dira hezurren
hazkuntza-denboraldietan.
ii)Osteoblastoak: zelula hezur-sortzaileetatik eratorritakoak. Hezur-matrizaren
osagai organikoak ekoizten dituztenak dira: kolagenoa, proteoglukanoak eta
glukoproteinak. Osteoblastoak kuboideoak edo zilindrikoak dira eta hezur-
azaleratan kokatzen dira, antolaluntza laminarra jarraituz. Matrizea jariatuz
dihardutenean zitoplasma basofiloa aurkezten dute. Nukleoa bazterturik dago
(alde jariatzailearen aurkako aldean) eta zitoplasman organuloekin batera
matrizearen aintzindariak gordetzen dituzten jariapen-pikorrak (besikulak)
agertzen dira. Osteoblastoek osteozitoekin kontaktua egiten duten luzakinak
luzatzen dituzte, lotura komunikatzaileak (nexuak) eratuz. Osteoblasto eta
osteozitoen artean, mikroskopioz eremu argi bat bereizten da:osteoidea.
Kaltzifikatu gabeko hezur-matrizeari dagokio. Osteoide gehiena mineralizatu
egiten da, baina, hezur-azaleretan geratzen diren osteoblastoak osteoidez
banandurik geratzen dira beti. Jariaturiko matrizea metatzen den neurrian
osteoblasto bakoitza isolaturik geratuz doa. Orduan osteozitoa deritzo eta
kokatzen deneko guneariaintzira(lacunae). Matrizea jariatzen ez duten azalerako
osteoblastoak inaktiboak bihurtzen dira etahezur-estaldurako zelulakderitze
(hezur-azalerako zelula lauak). Hala ere aktibatu daitezke berriro jariatzaile
bihurtuz. Osteoblastoek paratiroide-hormonarako hartzaileak dituzte. Behin
hormona hartzaileetara lotuz gero osteoblastoek osteoklastoetako faktore
estimulatzailea jariatuko dute. Hezur-metabilismoaren erregulazio-sistema
gehienak osteoblastoetan oinarritzen dira. Osteoblastoei iristen zaizkie
hezurrera heltzen diren berritze-seinale gehienak. Osteoblasto-osteoklasto
interakzioak garrantzitsuak dira.
iii)Osteozitoak:Osteoblastoetatik eratorritako hezurreko zelula helduak dira.
Kaltzifikatutako hezur-matrizearen barneko aintziretan sartuta daude.
Aintziratik norabide guztietan luzakin zitoplasmikoak igortzen dituzte
kanalikuloetatik. Luzakin hauen bidez beste osteozitoen luzakinekin ukipenak
eratzen dute, lotura komunikatzaileen bidez. Kanalikuloetan elikagaiak eta
metabolitoak daude. Osteozitoak beren aintziraren forma dute. Nukleo lauak eta
organulo gutxi dituzte. Oso aktiboak ez izan arren, hezurraren mantenurako
beharrezkoak diren osagaiak jariatzen dituzte eta gai dira ere matrizearen
degradazioa burutzeko (osteolisi osteozitikoa); honen ondorioz odolerantz Ca++
ioiak askatzen direnez kaltzemian du garratzia. Hormona paratiroideoak (PTH)
bultzatzen du osteolisi osteozitikoa.
iv) Osteoklastoak: osteoklastoaren zelula aintzindaria hezur muinean sortzen da
(GM-CFU). Monozito-makrofago sisteman biltzen dira. Osteoklastoen
funtzioahezurra desegitea da. Matrize organikoa zein inorganikoa degradatzen
dute. Hezurraren formazioan eta birmodelaketan ezinbestekoak dira.
Osteoklastoetarako faktore estimulatzailearen eta kaltzitoninaren hartzaileak
dituzte.
(1)Morfologia: Zelula handi, multinukleatu higikorrak dira. 150m-takoak izan
daitezke eta 50 nukleo eduki ditzakete. Zitoplasma azidofiloa da. Faktore
estimulatzailearen ondorioz hezur-muinetik eratorritako osteoklastoaren
aitzindari mononukleatuek, preosteoklastoek, bat egiten dute osteoklasto
multinukleatua sortuz.Howship aintzirakderitzen gune superfizialak betetzen
dituzte: degradazio-guneak dira.Aktiboak diren osteoklastoak zuzenki hezurraren
azaleran aurkitzen dira.

