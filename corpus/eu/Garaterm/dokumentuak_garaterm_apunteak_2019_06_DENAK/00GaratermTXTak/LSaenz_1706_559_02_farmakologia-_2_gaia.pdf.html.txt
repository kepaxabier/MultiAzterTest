



2. Gaia.-
 Farmakologiako Abiaburu Orokorrak                                      L. Saenz del Burgo 
 
1 
2. GAIA.- FARMAKOLOGIAKO ABIABURU OROKORRAK.- 
 
Farmakologia:
  zientzia  bat  da,  medikuntzan  erabiltzen  diren  substantziak  
(sendatzeko  gai 
direnak, hau da, sendagaiak) ikertzen dituena. 
 
1.- KONTZEPTU OROKORAK.- 
 
-  Farmakozinetika:
  medikamentuak  jasaten  dituen  prozesu  guztiak,  botika  ematen  denetik 
kanpora  botatzen  den  momentura  arte.  Farmakozinetika  arloan  ikasten  dena  zera  da:
 
medikamentuen  askapena,  xurgapena,  banaketa,  metabolismoa  eta  iraizpena.  Prozesu 
hauei LADME deitzen diegu 
(Liberación, Absorción, Distribución, Metabolismo y Excreción). 
Medikamentu
baten eliminazioa bai metabolizazioak, bai iraizpenak burutzen dute. 
 
- Farmakodinamia:
 farmakoen efektu biokimiko eta fisiologikoak eta baita haien akzio-bideak 
ere ikasten ditu farmakodinamiak. Zailagoa da ezagutzea. 
 
-  Farmakoa  edo  printzipio  eraginkorra:
  gorputzeko  gaitz  baten  tratamendurako, 
prebentziorako  edota  hobekuntzarako,  efektu  onuragarria  sortzeko  gai  den  substantzia 
kimikoa dugu. 
 
-  Medikamentua:
  farmako  batekin  edo  bat  baino  gehiagorekin  egindako  prestakina  dugu. 
Prestakin honen helburua gure organismoari administrazio-
bide ezberdinak erabiliz printzipio 
eraginkorra  emateko  aukera  izatea  da.  Gehienetan,  eszipienteak  ere  baditu.  Substantzia 
hauek  eragin  farmakologikorik  ez  badute  ere,  beste  eginkizun  asko  betetzen  dituzte. 
Adibidez:
  Farmakoen  egonkortasuna  mantentzen  dute,  zaporea,  kolorea,  gogortasuna  eta 
itxura  ematen  diete,  besteak  beste.  (Adibidez:  pHa  kontrolatzeko:
  boratoak,  zitratoak; 
biskositatea handitzeko: hidroximetil-zelulosa). 
-  Izen  kimikoa:  farmako  bakoitzak  bere  egitura  kimikoaren  arabera 
daukan izena da. Adb: Ácido 2-(acetiloxi)-benzoico (formula kimikoa: 
C6H4(OCOCH3)COOH) 
-  Izen  generikoa:  (DCI:  denominación  común  internacional;  EFG: 
especialidad farmacéutica genérica). Nazioarteko erakundeek efektu 
terapeutikoa duen substantzia kimiko bakoitzari ematen dioten izena 
da. Adb: Azido Azetil Saliziliko 
-  Merkataritza-izena:
  farmazi  laborategi  fabrikatzaileek  patentatzen  dituzten  izenak.  Adb: 
Aspirina® 

2. Gaia.-
 Farmakologiako Abiaburu Orokorrak                                      L. Saenz del Burgo 
 
2 
-  Medikamentu  generikoak:
  Patentearen  epea  bukatzen  denean,  beste  laborategi  batzuk 
printzipio eraginkorra erabiltzeko aukera daukate. Merkeagoak izan ohi dira. Medikamentuen 
Agentzia  eta  beste  naziorteko  erakunde  erregulatzaile  batzuk  ziurtatzen  dute  medikamentu 
generikoen  (Adb:  Diclofenaco  Cinfa®)  eta  erreferentzia-medikamentuen  
(Adb:  Voltaren®) 
arteko biobaliokidetasun eta biobaliabideak. 
 
2.- FARMAKOEN EZAUGARRIAK.- 
 
-  Eragina:
  gurputzean  sortzen  duen  efektu  multzoa.  Efektu  hauen  artean  batzuk 
terapeutikoak  dira  eta  horregatik  erabiltzen  dugu  farmako  hori,  baina  aldi  berean,  badaude 
beste efektu batzuk terapeutikoak ez direnak. 
 
-  Indikazioa/oharra:
  noiz  edo  zertarako  erabili  klinikan  farmako  jakin  bat?  nolako  sintoma, 
gaixotasun edo klinika egoerak agertu behar diren farmako hori erabiltzeko.  
 
- Albo-ondorioak:
 farmakoek sortzen dituzten efektu ez bilatuak, askotan negatiboak, txarrak 
(aurkako erreakzioak). 
 
-  Medikamentuen  arteko  elkarrekintza:
  bi  medikamentu  aldi  berean  ematerakoan,  haien 
arteko  interakzioak  efektu  ezberdinak  sor  ditzake;  ez  nork  bere  aldetik  sortuko  lituzkeen 
efektu  normak,  baizik  eta  beste  efektu  ezberdinak.  Elkarrekintzak  izan  daitezke 
farmakozinetikoak edo farmakodinamikoak. 
 
-  Kontraindikazioa:
  zenbait  egoeratan  ezin  da  farmako  bat  erabili.  Egoera  horiek 
kontraindikazioak dira. 
 
-  Dosifikazioa,  posologia:
  posologiak  zenbat  farmako  eman  behar  dugun  eta  dosien  arteko 
denbora-
tartea  zein  izan  behar  den  adierazten  digu.  Bi  parametro  hauek  egokiak  direnean, 
odolean  dagoen  farmako  kantitatea  eraginkorra  izango  da.  Kontuan  izan  behar  dugu 
batzuetan  dosifikazioa  pisu-unitatean  ikusiko  dugula  
(mg  edo  g)  baina  bestetan,  volumen-
unitatean  egongo  dela  (zk/
ml)  eta  ondorioz,  haien  arteko  konbertsioa  egitea  beharrezkoa 
izango  da.  Eman  behar  den  dosia  kalkulatzeko gaixoaren  pisua  eta  adina  kontuan  hartuko 
da eta batzuetan baita gorputzeko azala ere (m
2). Umeekin beti dosia adieraziko da pisuaren 
kilo bakoitzeko. 
 

2. Gaia.-
 Farmakologiako Abiaburu Orokorrak                                      L. Saenz del Burgo 
 
3 
- Emateko bidea:
 azaltzen digu farmakoa emateko zein bide erabili behar den, bere efektua 
lortzeko.  
 
3.- ASKAPENA ETA XURGAPENA.- 
 
Askapena: farmakoak, batez ere aho-bidez ematen direnean, ez dira
era huts batean 
ematen  
(printzipio  eraginkorra).  Beste  produktu  batzuk  ere  ematen  dira  farmakoarekin 
batera,  eszipienteak.  Azken  hauek  irensketan  laguntzen  dute  zaporea  emanez  edota 
farmakoaren  askapena  hobezten  dute  digeribideko  tarte  jakin  batean
,…  baina  ez  daukate 
eragin terapeutikorik. 
 
-  Forma  farmazeutikoa:
  aho  bidea  erabiltzen  denean,  farmakoaren  askapena  digeribidean 
gertatzen  da  eta  prozesu  hori  forma  farmazeutikoaren  menpe  dago.  Forma  farmazeutiko 
ezberdinak  erabiltzen  ditugu:  konprimituak  
(askapen  enterikodunarekin  edo  ez),  kapsulak, 
sobreak (eferbeszenteak edo ez), xarabeak, etab. 
Badaude  aho  bidetik  emateko  forma  galenikoak  
(edo  farmazeutikoak)  askatze  eraldatua 
dutenak,  hau  da,  printzipio  eraginkorra  leku  jakin  batean  askatuko  da  edo  askapenaren 
abiadura  kontrolpean  egongo  da.  Konprimitu  hauek  ez  dira  trituratu  edo  murtxikatu  behar, 
era “eraldatu” hori falduko baitzen eta ondorioz, bere eraginkortasuna galduko zen edo bere 
toxikotasuna handituko zen. 
Orokorrean, forma farmazeutiko hauei “retard” deitzen diegu: 
- 
askatze  atzeratua  (retardada):
  farmakoa  askatzen  den  momentua  eta  ematen 
dugun momentua ez dira berdinak, hala ere, bere efektua ez da luzatzen. Forma 
enterikodunak  ditugu.  Hauetan  printzipio  eraginkorra  heste  meheko  leku  zehatz 
batean  askatzen  da  (AINE,  omeprazola).  Horrela,  farmakoari  urdailetik 
pasatzerakoan ez zaio ezer gertatzen, ez da desegiten.  
- 
askatze kontrolatua (controlada):
 farmakoa pausoz pauso askatzen da eta, beraz, 
bere  efektua  ere  luzatzen  da.  Bi  forma  ditugu:  askatze  mantendua  
(askatze 
iraunkorra-sostenida  o  constante).  Adibideak:
  Adalat  Oros®,  Klacid  Unidia®  edo 
askatze  luzatua  (prolongada)  
(hasieran  piko  bat  eta  geroago  askatze  motela). 
Adb: Morfina (MST®) 
- 
askatze  bizkorra  (acelerada):
  urarik  gabe,  eman  bezain  laster  disolbatzen  da 
ahoan. Adibideak: Efferalgan Odis®, Feldene Flas®. 
 
Bide  parenteraletik,  askapena  berehala  gertatzen  da  benabarneko  bidean  eta  pixka 
bat  motelagoa  da  muskulu  barneko  bidean.  Bi  kasu  hauetan  farmakoa  bai  soluzioan  bai 
esekiduran  
(hauts  liofilizatua  disolbagarriarekin)  eman  dezakegu.  Muskulu  barneko  bidetik 

2. Gaia.-
 Farmakologiako Abiaburu Orokorrak                                      L. Saenz del Burgo 
 
4 
emateko ere badaude zenbait farmako xurgapen motela dutenak 
(depot) eta ondorioz, haien 
efektuek  egun  batzuk  irauten  dute.  Adibidez:
  penizilina  benzatina,  ACTH,  etab. 
Larruazalpeko bidez ere badaude eragin
luzatua duten farmakoak, intsulina batzuk, adibidez. 
 
Xurgapena:
  farmakoa  ematen  dugun  lekutik  odoleraino  gertatzen  den  pausua  da. 
Prozesu honetan, gauza asko kontuan hartzen dira:
 farmakoa emateko zein bide erabiltzen 
den,  printzipioaren  disolbagarritasuna  eta  ezaugarri  fisiko-kimikoak  
(azidotasuna,  forma 
ionikoa, etab.). Ezaugarri hauen guztien arabera, xurgapena partziala izan daiteke 
(kantitate 
osoa  xurgatzen  ez  denean)  edo  xurgatzeko  abiadura  alda  daiteke.  Ondorioz,  efektuaren 
intentsitatea eta baita bizkortasuna ere ezberdina izan daitezke.  
 
Farmakoak emateko bide ezberdinak: 
 
- aho bidea:
 ohikoena da bere erosotasunagatik eta fisiologikoena izateagatik. Hala ere, ez 
da efektua garaiz lortzeko onena, ez baita bizkorrena. Behin farmakoa hartu dugula,  difusio 
sinplez xurgatzen da urdaileko edo hesteko mintz lipidikoen zehar, farmakoaren ezaugarrien 
arabera.  Eragozpena:
  ezin  da  farmako  guztiekin  erabili.  Batzuetan,  elikagaiek 
medikamentuaren  xurgapena  oztopatzen  dutelako;  besteetan,  urdaileko  pH  azidoak 
farmakoa hondatzen duelako edo gibeletik pasatzen den lehengo aldia deuseztatzen delako. 
Batzuetan albo-ondorio digestiboak agertzen dira:
 goragaleak, beherakoak, etab. 
Farmako  bat  hartzeko  baraurik  egon  behar  dela  esaten  denean  esan  nahi  dugu  ezin  dela 
elikagairik  hartu,  ez  farmakoa  hartu  aurretik  (60-90min)  ezta  ondoren  
(30-60min)  ere. 
Badaude  zenbait  farmakok  xurgapen  murriztua  dutenak  urdailean  elikagaiak  daudenean. 
Adibidez:
 astemizola, rifampizina, burdina, etab. Beste batzuen xurgapena, ordea, elikagaiek 
handitu egiten dute. Adibidez: karbamazepina, espironolaktona, etab. 
 
Xarabeetan eta disoluzioetan:
 1ml=15 tanta; 5ml= koilaratxo bat; 15ml= koilara bat; 200ml= 
ur baso bat  
 
- bide parenterala:
 azalpeko bidea, muskulu barneko bidea eta benabarneko bidea dira. Bide 
parenteralean  xurgapena  aho  bidean  baino  bizkorrago  geratzen  da  eta,  ondorioz,  eragina 
ere.  Dena  den,  arrisku  gehiago  ditu.  Bide  hau  erabiltzen  denean,  digestio-
aparatuaren 
funtzionamendu  egokiak  ez  dauka  garrantzirik.  Azalpeko  bidean  eta  muskulu  barneko 
bidean, xurgapena farmakoaren disolbarritasunaren eta odol-fluxuaren menpe
dago. 

2. Gaia.-
 Farmakologiako Abiaburu Orokorrak                                      L. Saenz del Burgo 
 
5 
Azalpeko  bidera  erraz  heltzen  da  eta  ez  du  min  handirik  ematen  baina  ez  dira 
farmako asko bide honetatik eman ditzakegunak leku-toxikotasunagatik 
(nekrosia). Gaixoak 
berak eman ahal du farmakoa. 
 
Muskulu  barneko  bidea:
  analgesikoak  emateko  erabiltzen  da  eta  lehen  asko  erabili 
zen  antibiotikoekin,  behar  zen  farmako  katitatea  odolean  lortzeko.  Gero  eta  gutxiago 
erabiltzen  da  farmako  hobeak  eta  aho  bidetik  xurgapen  ona  dutenak  dauzkagulako. 
Antikoagulatzaileak hartzen dituzten gaixoetan ez da erabiltzen. 
 
Benabarneko  bidea  erabiliz  odolean  famako  maila  altua  lortzen  dugu  eta  azkar 
gainera,  baina  bide  honek  baditu  ere  arrisku  potentzialki  larriak:
  farmakoaren  toxikotasun 
handiagoa,  flebitisa,  bakteriemien  arriskua,  hipotentsio  arteriala,  erreakzio  alergiko 
larriagoak,  etab.  Kateter  periferiko  zein  zentrala  jartzea  eskatzen  du  
(arrisku  traumatikoak 
eta  infekzioak).  Farmakoa  lasterrago  iraizten  da.  Bide  honetan  berez  ez  dago  xurgapenik. 
Benabarneko injekzio zuzena (3 min) egin dezakegu, aldizkako injekzio diluitua 
(15-60 min) 
edo  etengabeko  perfusioa  
(24  ordu).  Farmako  motaren  arabera  eta  baita  bere 
toxikotasunaren  arabera  ere,  bide  periferikoa  edo  zentrala  erabiliko  dugu.  Orokorrean 
farmakoak  serum  fisiologikoan  (100zk-
tan)  diluitzen  dira  baina  badaude  beste  farmako 
batzuk bakarrik serum glukosatuan disolba daitezkeenak. 
 
-  bide  topikoa:  leku  zehatz  bat  tratatzeko  ez  ezik  
(azala,  muskuluak,  mukosak),  farmakoa 
xurgatzen  denez,  beste  lekuetan  gaixotasunak  edo  minak  sendatzeko  ere  erabil  daiteke. 
Azken kasu honetan bide transdermikoa erabiltzen dugula esan ohi da. Hau motela izan ohi 
da: hormonak, nitroglizerina, analgesikoak, etab. 
 
- beste bide batzuk: 
 
*sudur-bidea eta mihipeko bidea:
 erosoak dira eta xurgapena oso azkar gertatzen da. 
Gainera, farmakoa  ez  da  gibeletik  pasatzen  eta  ondorioz,  ez  da  deuseztazen  bere  eragina 
bete baino lehen. 
 
*arnasbidea:
 oso egokia da farmakoa berehala heltzen delako behar den lekura, hau 
da, albeoluetara. Adibideak: bronkio-zabaltzaileak, kortikoideak, etab. 
 
*ondesteko bidea:
 daukan arazoa da xurgapena irregularra dela, beraz beste aukera 
badaukagu, ez da erabili behar. 
 
*bide  intratekala:  kasu  honetan,  farmakoa  zuzenean  nerbio-
sistema  zentralean 
sartzen  da  ziztada  lubar  baten  bidez.  Benabarneko  bidea  erabiliz,  farmakoa  barrera 
hematoentzefalikoa  pasatzeko  gai  ez  denean,  bide  hau  erabilitzen  dugu.  Adibidez:
 
antibiotikoak. 

2. Gaia.-
 Farmakologiako Abiaburu Orokorrak                                      L. Saenz del Burgo 
 
6 
 
*arteriabarneko  bidea:
  kateter  baten  bidez  farmakoa  arterian  sartzen  da,  zonalde 
horretan  bere  eragina  egin  dezan.  Farmakoa  puntu  batean  mugatzeko  erabiltzen  dugu. 
Adibidez: fibrinolitikoak, zitostatikoak, etab. 
 
Farmako  guztiak  ezin  dira  bide  guztietatik  eman,  bere  ezaugarri  biokimikoak  hartu  behar 
ditugu kontuan. 
 
4.- BANAKETA.- 
 
Behin farmakoa eman dugula, odolera heltzen da. Honek, gurputz osotik eramango du. 
 
Banaketa ezberdinean parte hartzen duten faktoreak: 
 
-
  proteina  plasmatikoei  zenbat farmako finkatzen  den.  Bakarrik farmako  libreak  dauka  bere 
akzioa betetzeko gaitasuna. 
-
  zelulek  zenbat  farmako  hartzen  duten.  Badaude  farmako  batzuk  zeluletan  oso  erraz 
sartzen direnak, eta beste batzuk, ordea, ez. 
-
  barrera  hematoentzefalikoa.  Barrera  hori  gliako  zelulek  osatzen  dute  eta  hauen  funtzioa 
zein  farmako  sartzen  den  nerbio-
sistema  zentralean  eta  zeintzuk  ez  erabakitzea  da 
(liposolubleak hobeto pasatzen dira). Barreraren funtzioa alda daiteke inflamazioak eraginda 
(meningitisa). Badago ere barrera plazentarioa. 
-  ehunen  odol-hodien  kantitatea  (vascularización):  odol-
hodi  gutxi  dituzten  ehunetara 
farmako gutxiago heltzen zaie. 
- farmakoaren kontzentrazioa gorputz-gantzean:
 farmako gutxirekin bakarrik gertatzen da. 
 
Farmakoaren  erdibizitzak  zenbat  denbora  behar  den  odolean  dagoen  farmako 
maila  erdira  jaisteko  adierazten  digu.  Erdibizitza  zein  den  jakinda,  erabakiko  dugu  zenbat 
dosi  eman  behar  dugun,  egunean  zehar  odolean  aurkitzen  den  farmako  maila  eraginkorra 
izateko. 
 
5.- METABOLISMOA.- 
 
Behin  farmakoa  zelulara  heldu  dela,  bere  efektua  burutzen  du.  Geroago, 
metabolizatzen  da,  hau  da,  bere  estruktura  kimikoa  aldatzen  da  iraiztua  izateko.  Agertzen 
diren  metabolitoak  aktiboak  edo  ez-
aktiboak  izan  daitezke.  Bai  metabolizazioak  bai 
iraizpenak  medikamentuen  eliminazio  prozesuan  parte  hartzen  dute.  Metabolizazioa  batez 

2. Gaia.-
 Farmakologiako Abiaburu Orokorrak                                      L. Saenz del Burgo 
 
7 
ere  gibelean  gertatzen  da.  Horregatik,  gibeleko  gaixotasunak  jota  dauden  pertsonak 
farmakoen  toxikotasunari  sentikorragoak  dira.  Metabolizazioan  farmakoak  bere  eragina  gal 
dezake.  Batzuetan  Profarmakoak  ematen  dira,  eragin  gabekoak.  Farmako  hauek  gibelean 
metabolizatuak dira eta Farmako bihurtzen dira, eragin osoarekin. 
 
 
Gibeletik  lehengo  aldiz  igarotzearen  efektua  farmako  batzuekin  gertatu  ohi  da 
(nitroglizerina,  oxitozina,  etab.)  aho  bidez  ematen  direnean.  Digeribide  altuan  xurgatzen 
direnean,  farmako  hauek  zuzenean  gibelera  joaten  dira  eta  han,  guztiz  deuseztatzen  dira 
bere  betebeharra  egin  baino  lehen.  Horregatik,  ezin  dira  aho  bidez  eman,  baina  bide 
ezberdinak  erabil  ditzakegu  pausu  hori  saihesteko  
(mihipeko  bidea,  partxeak,  ondesteko 
bidea). 
 
6.- IRAIZPENA.- 
 
 
Behin  farmakoak  bere  eragina  bete  duela  eta  metabolizatua  izan  dela,  iraiztua  izan 
behar  da.  Iraizpenerako  bide  garrantzitsuena  giltzurrunekoa  dugu,  bai  filtrazio  glomerularra 
erabiliz,  bai  jariapen  aktiboaren  bidez  giltzurruneko  tubuloan.  Iraizpenaren  azkartasuna 
farmakoaren  disolbagarritasuna,  azidotasuna,  forma  ionikoa  eta  abarren  menpe  dago. 
Giltzurruneko funtzioa neurtzeko erabiltzen dugun determinazio analitikoa Kreatininaren odol 
maila  da  (maila  normala 
≤  1.4mg/dl).  Giltzurrunetako  gaixotasunek  (kreatininaren  maila 
altuekin)  farmakoen  iraizpena  oztopatzen  dute  haien  toxikotasuna  handituz.  Beraz,  dosiak 
jaitsi  edota  dosien  arteko  tartea  handitu  behar  dira.  Askotan  farmakoaren  odol  mailak 
zehaztu behar ditugu. 
 
 
Beste  farmako  batzuk  beste  bide  bat  erabiltzen  dute  iraizpenerako,  adibidez  bide 
biliarra  
(batzuetan  garrantzi  handikoa),  gorotzak,  listua,  bularreko  esnea  (albo-
ondorioak 
umearengan), etab. 
 
7.- AKZIO-BIDEA.- 
 
Gaur egungo farmakologian, gutxien ezagutzen den arloa da hau. 
Farmakoen efektu gehienak, farmako horrek zelulen hartzaile
espezifikoei lotzearen ondorioz 
gertatzen  dira.  Horrela,  entzimak  blokeatuak  izan  daitezke,  zelularen  irazkortasuna  asalda 
daiteke,  zelula  barneko  zaltzio  edo  potasio  mailak  alda  daitezke,  etab.  Aurrekoarekin 
eralazionatuta daude hurrengo farmakoen ezaugarriak: 

2. Gaia.-
 Farmakologiako Abiaburu Orokorrak                                      L. Saenz del Burgo 
 
8 
- 
Selektibitatea:
  horregatik  farmakoek  leku  batzuetan  eragina  daukate  eta  beste 
leku batzuetan ez. 
- 
Espezifikotasuna: egitura kimiko berezia duten hartzaileei lotzen dira. 
- 
Agonista:
  hartzaileari  lotzen  den  farmakoa  eta  programatutako  eragina  sortzen 
duena. 
- 
Antagonista:
  hartzaileari  lotzen  den  farmakoa,  berez  efektua  ez  daukana  eta 
hartzaile  honen  efektua blokeatzen  duena  
(agonista  endogenoaren  edo farmako 
agonistaren efektua ekiditen du). 
 
Plazeboa:
  berez  aktibitate  farmakologikoa  ez  daukan  medikamentua  dugu  baina, 
gaixoengan aldaketa objektiboa edo subjektiboa eragin dezakeena.  
 
Beste  kontzeptu  ezberdina  plazebo  efektua  dugu.  Efektu  hau  edozein  medikamentuk 
sortzen  du,  efektu  farmakologikoak  alde  batera  utzita,  mekanismo  psikologikoaren  bidez 
agertuz.  Eragina  duen  farmakoa  ematen  dugunean,  agertzen  den  efektua  eta  eragin 
farmakologiko  espezifikoari  esker  agertu  beharko  litzatekeenaren  arteko  aldea,  efektu 
plazeboa  da.  Farmako  guztiek  eragin  dezakete  efektu  plazeboa,  handiagoa  edo  txikiagoa 
bada ere. 
 
Farmakoen efektuak aldatzen ditzuzten faktoreak:
 farmakoa ematerakoan kontuan hartu 
behar  ditugu  hainbat  faktore  espero  genuen  efektua  alda  dezakeenak.  Adibidez:
  adina, 
pisua,  hidratazio-
maila,  gaixotasunak,  beste  farmako  batzuen  erabilera,  patologiak 
(gutxiegitasunak), etab. 
 
8.- ALBO-ONDORIOAK.- 
 
 
Ia  farmako  guztiek  eragin  ditzakete  albo-
ondorioak.  Batzuk  toxikoak  dira  eta 
batzuetan larriak, horregatik farmakoa ematerakoan beti baloratu behar dugu mesedeen eta 
arriskuen arteko erlazioa. Toxikotasunak edozein organotan edo gurputzeko sistematan izan 
dezake eragina, eta azken hau oso ezberdina izan daiteke bai bere intentsitatean baita bere 
iraupenean ere. 
 
 
Indize  terapeutikoa:
  efektu  terapeutikoa  agertzeko  behar  dugun  dosiaren  eta 
toxikotasuna  somatzeko  behar  denaren  arteko  erlazioa  dugu.  Zenbat  eta  bi  dosi  hauen 
arteko  desberdintasuna  handiagoa  izan,  orduan  eta  arrisku  gutxiago.  Seguritate  marjina 
adierazten du. Dena den, beti efektu toxikoak ez daude
dosiarekin erlazionatuta. 

2. Gaia.-
 Farmakologiako Abiaburu Orokorrak                                      L. Saenz del Burgo 
 
9 
 
-  Suszeptibilitatea:
  dosi  jakin  bat  erabilita,  pertsona  batzuetan  erantzun  askoz  ere 
handiagoa ager daiteke. Honi, askotan intolerantzia deitzen zaio
(ez da alergia). 
-  Toxikotasuna:
  ez  da  mekanismo  immunologikoa.  Honen  intentsitateak  dosiarekin  erlazio 
zuzena dauka. Adb: digoxina 
-  Alergia:
  farmakoa  eman  ondoren  agertzen  den  erantzun  immunologiko  asaldatua  dugu. 
Baina hori gertatzeko, aldez aurretik farmakoa hartu behar izan da:
 exposizio  susperzailea. 
Erreakzio alergiko ezberdinak daude:
 berehala agertzen direnak, geroago agertzen direnak, 
etab.  Ikusten  ditugun  sintomak  ere  ez  dira  berdinak  izaten:
  eritemak  azalean,  sukarra  edo 
anafilaxia
(hipotentsioa, bronkoespasmoa, glotiseko edema, etab). Farmakoa erabiltzeari utzi 
behar diogu. 
-  Pilaketa  (akumulazioa):  dosien  arteko  tartea  txikia  denean  
(desegokia),  lehengo  dosia 
oraindik ez da desagertu hurrengoa ematen dugunean, beraz, farmakoa gorputzean pilatzen 
da, espero genuen erantzuna handitzen da (toxikotasuna) eta albo-ondorioak
ere bai. 
- Jasankortasuna: efektu terapeutiko berdina izateko gero eta farmako
gehiago eman behar 
dugunean, jasankortasuna agertu dela esaten da. Adb: morfina. 
-  Takifilaxia:
  oso  azkar  agetzen  den  jasankortasuna  izendatzeko  erabiltzen  da  hitz  hau. 
Gainera, askotan lehenago espero zen efektua ez da lortzen. Adb:
 nitroglicerina. 
- Menpekotasuna:
 farmakoaren erabilera jarraiak behar fisikoa edo psikologikoa sor dezake 
gorputzaren  oreka  mantentzeko.  Adikzioa  menpekotasun  fisikoa  da  eta  substantzia 
hartzeari uzten zaionean abstinentzia-
sindromea agertzen da. Ohikotasuna menpekotasun 
psikologikoa dugu eta substantzia hartzeari uzteak pertsonarengan sufrimendua eragiten du. 
Normalean ezin dugu esan droga batek zer sortzen duen, adikzioa ala ohikotasuna, dosiak, 
noztik hartzen den droga eta beste faktore askok eragina baitute. 
 
9.- MEDIKAMENTUEN ARTEKO ELKARREKINTZA.- 
 
Farmako  bat  baino  gehiago  batera  ematen  direnean,  sortzen  den  efektua  eta  haien 
efektuen batuketarena ez dira berdinak izan behar. Bakoitzaren toxikotasuna ugaritu daiteke 
edo  albo-
ondorio  berriak  sor  daitezke.  Zenbat  eta  farmako  gehiago  erabili,  orduan  eta 
interakzio gehiago agertu ohi dira. Horregatik, batez ere adineko pertsonengan, saiatu behar 
dugu  ahalik  eta  farmako  gutxien  erabiltzen,  eta  posible  denean,  farmako  bakar  bat  erabili. 
Batzuetan, bi farmako aldi berean erabiltzen ditugu haien efektu terapeutikoak batzen baitira 
albo-ondorio gehiago agertu barik. Hau posible
denean, bakoitzaren dosia jaitsi dezakegu. 
 

2. Gaia.-
 Farmakologiako Abiaburu Orokorrak                                      L. Saenz del Burgo 
 
10 
-  Sinergia:
  bi  farmako  aldi  berean  ematerakoan,  bakoitzaren  efektua  areagotzen  denean:
 
diuretikoa+betablokeatzailea hipertentsioa tratatzeko. 
-  Agonista:
  hartzaile  batekiko  afinitatea  duen  farmakoa  dugu  eta  hartzaile  horretan  bertan 
bere  aktibitate  intrinsekoa  dauka  
(hartzailearen  aktibazioaren  ondorioz  agertzen  den  efektu 
bera sortzen du). 
-  Antagonista:
  hartzaile  batekiko  afinitatea  duen  farmakoa  dugu  baina  ez  dauka  aktibitate 
intrinsekoa (hartzailearen efektua blokeatuta geratzen da: naloxona-morfina). 
 
Farmako  batzuek  beste  batzuekin  batzerakoan  elkarrekintza  eragiten  dute.  Adibidez:
 
azenokumarol, alopurinol, klaritromizina, ketokonazol, rifampizina, etab. 
Askotan,  medikamentuen  elkarrekintzaren  ondorioa  bataren  edo  bien  odol  mailen 
aldaketan  datza  
(gora  edo  behera  egiten  dute  maila  horiek),  eraginkortasun  falta  edo 
toxikotasuna agertuz (elkarrekintza farmakozinetikoa). 
Badaude  ere  elkarrekintza  farmakologikoak  agertzen  direnak  farmakoak  serumetan 
disolbatzerakoan  
(benabarneko  bidea  erabili  behar  denean).  Garrantzi  handikoa  da  ondo 
jakitea zeintzut diren serum egokienak farmakoak disolbatzeko: 
 
SERUM FISIOLOGIKO 
 
 
SERUM GLUKOSATUA (%5) 
* Amoxizilina-klabulaniko 
 
 
* Amiodarona 
* rt-PA  
 
 
 
 
* B Anfoterizina 
* Klorpromazina 
 
 
 
* Noradrenalina 
* Fenitoina 
 
 
 
 
* Nitroglizerina 
* Metamizol 
 
 
 
 
* Isoprenalina 
* Metoklopramida 
 
 
 
* Propofol 
* Tramadol 
 
 
 
 
* Nitroprusiato 
* Somatostatina 
* Gehienak 
 
10.- MEDIKAMENTUEN PRESKRIPZIOA.- 
 
Dispentsazio  librea  duten  farmakoak:
  ez  dute  errezetarik  behar.  Adibidez: 
parazetamol, aspirina, antigripalak, bitaminak, etab. 
 
Preskripzioa behar dutenak: gainontzekoak. 
 
Errezetak: 
medikuek 
medikamentuak 
preskribatzeko 
erabiltzen 
dituzten 
dokumentuak. Pribatua edo Osasun Nazio-
Sistemakoak. Azken hauek pentsiodunentzat izan 

2. Gaia.-
 Farmakologiako Abiaburu Orokorrak                                      L. Saenz del Burgo 
 
11 
daitezke  
(gorriak,  dohainik),  lan  egiten  ari  direnentzat  eta  haien  familiakoentzat  
(berdeak, 
gutxiago ordaintzen dute, %40) eta lanbide-gaixotasunekoak (urdinak). 
 
Ospitaleetan tratamendu orriak erabiltzen dira. Horietan, medikuek preskribatzen dute 
eta erizaintza sailak erregistro sistema moduan erabiltzen ditu. 
 
Batzuetan ospitaleko saila bakoitzak bere farmakoak gordetzen ditu; beste
batzuetan, 
berriz,  dosi-bakarreko  sistema  erabiltzen  da:
  farmazia  sailak  gaixo  bakoitzari  eman  behar 
zaion dosi egokia bidaltzen du. Kasu honetan, ez dago farmakorik sailetan. 
 
Badaude  errezeta  berezi  batzuk  estupefazienteak  preskribatzeko,  bai  farmazietan, 
baita ospitaleetan ere. 
 
11.- MEDIKAMENTUAK EMATEKO ORDUAN KONTUAN HARTU BEHAR 
DIREN JOKABIDEAK.- 
 
- 
Preskripzioa astiro irakurri. 
- 
Gaixoa identifikatu. 
- 
Farmakoa  identifikatu,  egoera  egokian  dagoela  ziurtatu,  epea  amaitu  ez  zaiola 
(batzuk izozkailuan gorde behar dira). 
- 
Preskribatu den dosia, ondo prestatu. 
- 
Farmakoa ordu egokian eman. 
- 
Gaixoari  informazioa  eman:
  zertarako  ematen  duzuen,  nola  hartu  behar  duten, 
etab. 
- 
Admistrazioa idatzi. 
- 
Dudatan bazaudete, galdetu eman baino lehen. 
 
Ohiko akatzak: 
- 
Izenen nahasketa: kinidina-klonidina, Prozac®-Proscar®, etab. 
- 
Farmakoen etiketetan akatzak egotea. 
- 
Gaixoen arteko nahasketa: logelako kidea. 
- 
Administrazio-bidearen nahasketa. 
 
12.- INFORMAZIO ITURRIAK FARMAKOLOGIAN: 
“VADEMECUM”: www.vademecum.es 
 
 
Klinikan  askotan  erabiltzen  den  liburua  dugu.  Farmako  askoren  informazioa  dauka, 
ez farmako guztiena, ordea. Eguneko zereginetan sarritan kontsultatu behar den liburua da, 

2. Gaia.-
 Farmakologiako Abiaburu Orokorrak                                      L. Saenz del Burgo 
 
12 
premiaskoa.  Urtero  argitaratzen  da,  dohainik,  eskuratzen  dugu,  enpresa  farmazeutikoek 
ordaindua  eta  Osagileen  Elkargoak  banatua.  Produktu  farmazeutikoen  fitxa  teknikoak 
dauzka Osasun Ministerioak ikusi eta onartu ondoren. Farmako askoren informazioa ematen 
badigu ere, ez daude farmako guztiak, duela
gutxi salmentan jarri direnak eta ohikoenak falta 
dira. 
Atal desberdinak ditu, kolore ezberdinekoak bereizteko: 
- 
1.  atala  (zuria):  alfabeto-
  ordenean,  enpresa  farmazeutikoak  eta  enpresa 
bakoitzaren eskuordeak. 
- 
2.  atala  (berdea):  alfabeto-  ordenean,  farmakoen  merkataritza-
izenak,  bere  fitxa 
teknikoa zein orrialdetan agertzen den zehaztuz. 
- 
3.  atala  (marroia):  printzipio  eraginkorren  aurkibidea  alfabeto-
ordenean  eta  zein 
merkataritzako produktutan agertzen den printzipio bakoitza. 
- 
4.  atala  (argazkiak):
  produktu  batzuen  identifikazioa  nork  ekoizten  duenaren 
arabera. 
- 
5.  atala  (zuria):  luzeena  eta  garrantzitsuena  dugu.  Alfabeto-
  ordenean, 
laborategiak  agertzen  dira  eta  laborategi  bakoitzean,  horren  produktu 
farmazeutikoen  fitxa  teknikoak  deskribatzen  dira:
  produktuaren  konposizioa 
(farmako bakar bat edo gehiago dauzkan eta eszipienteak), forma farmazeutikoak 
(konprimituak, 
anpuluak, 
etab), 
indikazioak, 
posologia, 
emateko 
era, 
kontraindikazioak, 
oharrak, 
ardura 
bereziak, 
farmakoen 
elkarrekintzak, 
haurdunaldia-edoskitzaroa,  gidatzeko  ahaltasunean  eta  makinak  erabiltzeko 
orduan eragina izan dezakeenentz, aurkako erreakzioak, gaindosiaren ondorioak 
(sintomak 
eta 
tratamendua), 
ezaugarri 
farmakodinamikoak, 
ezaugarri 
farmakozinetikoak, 
segurtasun 
datu 
preklinikoak, 
bateraezintasunak, 
baliagarritasun  data,  kontzerbazioarako  baldintza  bereziak,  nolakoa  den  ontzia 
eta  zer  daukan  barruan,  erabiltzeko  argibideak;  enpresaren  izena;  testuaren 
berrikustea noiz egin zen, itxura eta zenbat balio duen. 
- 
6.  atala  (zuria):
  eranskinak,  balore  analitiko  normalak,  txertoen  egutegia, 
umentzako  neurtzeko  taulak,  IMC,  derigorrezko  deklaratu  behar  diren 
gaixotasunak. 
- 
7.  atala  (urdina):  merkataritza-
izenen  zerrenda,  sailkapen  farmakologikoaren 
arabera (aparatuak-gurputzeko sistemak). 
- 
8.  atala  (horia):
  gaixotasunaren  arabera,  zein  farmako  erabili  daitekeen. 
Merkataritza-izenak agertzen dira. 
- 
9.  atala  (arrosa):  alfabeto-
  ordenean  eta  laborategien  arabera,  espezialitate 
farmazeutiko guztien zerrenda. 
- 
10. atala (zuria): Medikamentuak eta Dopina, debekatutako farmakoak. 

2. Gaia.-
 Farmakologiako Abiaburu Orokorrak                                      L. Saenz del Burgo 
 
13 
- 
11.  Atala  (zuria):  Espainiako  Farmakozaintze  Sistema  
(Farmacovigilancia), 
autonomia-erkidego bakoitzarekin harremanetan jartzeko helbideak. 
Web orrialdea dohainik da baina erregistratu behar duzu: www.vademecum.es 
 
“MEDIMECUM” 
Argitalpena  pribatua  da,  urtero  egiten  dena.  Txikiagoa  da  Vademecumarekin 
konparatuz  baina  farmako  asko  sartzen  ditu,  substantzia  generikotan  taldekatuz.  Printzipio 
eraginkor bakoitza deskribatzen da: indikazioak, albo-
ondorioak, posología, etab. Azkenean 
merkataritza  izenak  agertzen  dira  eta  hauen  printzipio  eraginkorrak,  forma  farmazeutikoak 
eta  prezioa.  Formularioa  da  atal  potoloena.  Aparatuetan  antolatuta.  Ertz  urdinarekin:
 
farmakoen 
zerrenda 
printzipio 
eraginkorrarekin 
edo 
merkataritza-izenarekin 
eta 
kontsultarako orrialdea. 
Abantaila: Espainian salmentan dauden ia farmako guztiak agertzen direla. 
Desabantaila:
  ez  daukala  produktu  bakoitzaren  fitxa  tekniko  osoa,  Osasun 
Ministerioak onartua. 
 
BESTE ITURRI BATZUK: 
 
Abantailak:
  Eguneratuta  daudela  eta  oso  erraza  da  erabiltzea.  Gainera,  askotan  dohainik 
dira. 
* 
Web de la Agencia Española de Medicamentos y Productos Sanitarios: 
http://www.agemed.es/ 
* 
Thomson 
MicromedexR 
Healthcare 
Series 
(intranet): 
http://www.thomsonhc.com/home/dispatch 
* 
Guía 
farmacoterapéutica. 
Hospital 
Txagorritxu 
(intranet): 
http://txagorritxu.osakidetza.net/aGFT_Pub/ 
* 
Base de datos de medicamentos del Consejo General de Colegios de Farmacéuticos 
BOT: http://pfarmals.portalfarma.com/login.asp 
 
 
 
