







              2. PRAKTIKA: ZAIN ZIZTADAREN TEKNIKA ETA ZAINKETAK














ZIZTADARENPUNTUAKETA LEKUAK

Adinaren, tratamendu motaren eta bere iraupenaren araberakoak dira. Disoluzio
hipertonikoetan zain lodiak erabiltzen dira, isotonikoetan meheak. Pertsona
helduetan beso, esku eta besaurreko zainak aukeratzen dira; haurretan batez ere
burukoak (zain epikranealak). Azaleko zain sistemaren anatomia ezagutzea
funtsezkoa da, ziztada lekua arriskurik gabe aukeratzeko.

a)Helduak.

Normalean goiko gorputz adarreko zainak erabiltzen ditugu.

Odolaateratzeko zain basilikoa eta zefalikoa (ukondoaren flexio gunean)
aukeratzen dira baina iraupen luzeko tratamenduan ez dira erabiltzen
mugikortasuna murrizten delako.








Bideiraunkoreta zain-barneko tratamendu luzeetan besaurreko zainak erabiltzen
dira (zain erradiala edo eskuaren alde dortsalekoak, azken hauek kontu handiz
aukeratu eta ziztatu nerbioak daudelako eta hauen ziztatzeak min oso handia
eragiten duelako). Saiatu beso edo esku dominantea ez aukeratzen. Honela,
jateko, idazteko eta beste hainbat gauzetarako erosoago izango da. Ez aukeratu,
posiblea bada, artikulazio alboan daudenak, flexio-extentsio mugimenduetan
fluxua eten dezaketelako.

Beheko gorputz adarrekoak erabili daitezke beharrezkoa denean, baina goikoak
erabiltzen saiatu behar da behekoetan mugikortasuna murrizten delako eta
tronboak errazago agertu daitezkeelako. Erabiltzekotan, egokienak alboko safena
edo oinaren goi-aldekoak dira. Hala ere, larrialdiko egoeretarako ez dira
eraginkorrak.
b)Haurrak(<urte bat)

Haur txikietan zain jugular eta femoralak erabili ditzakegu odola ateratzeko.
Baina orokorrean zain epikranealak (burukoak) erabiltzen dira. Kontuz egin
behar da zainak eta arteriolak bereiztuz, pultsua oso emeki hartzen delako eta
zirkulazioa gelditzeko arriskua saihestu behar da.

Arteriola bada ingurua zuriz geratzen da iskemiak (zirkulazio etenaldiak)
eraginda eta zaina hondatzen denean hematoma agertzen da. Alaka sartu behar
dugu soilik, ezin da zaina kanalizatu. Umea negarretan jartzen denean, zainak
loditzen dira eta errazago egin dezakegu teknika, baina arazoak ager daitezke
umea bortizki mugitzen denean. Beste aldetik, jaioberrietan zilbor- hestetik
atera daiteke. Zilbor- hestean 2 arteria eta zain bat aurki dezakegu. Odola
ateratzeko zaina erabiliko dugu.



Gaixoa larri dagoenean edo bolumen handiko tratamenduak behar direnean, Zain-
BideZentralak(ZBZ) erabiltzen dira.ZBZ-ak hartzeko kateterra subklabia, femoral
edo jugularretik sartzen da. Kateterraren punta goiko kabaraino heldu behar da
edo bihotzeko eskumako aurikulara. Bihotz barneko kateterra sartzen bada,
kontuz ibili behar da balbula trikuspidearen aldamenean ez jartzeko
(fibrilazioak sortu daitezkeelako).
Bide zentralak har daitezke bena-presio zentrala neurtzeko, elikagaiak sartzeko
(parenteral- elikadura), farmakoak sartzeko edo odola ateratzeko. Kateterra
kontrolatu behar da infekzio arriskua murriztuz. Esterilitatea mantendu behar
da uneoro.

Mota honetako kateterrak tratamendu luzeetan erabiltzen dira. Adibidez,
onkologia zerbitzuan (erreserborioak), egoera oso larrian dauden gaixoetan
(odol eta tratamendu farmakologiako behar handiak dituztenetan) edota ezinezkoa
denean besoan, eskuan edo beheko gorputz adarrean kateterra ezartzea (loditasun
handiko pertsonetan, tratamendu erasokorrak jasan dituzten gaixoetan
(kimioterapia,…).

ODOLA ATERATZEKO TEKNIKA

Zain ziztadarako prestakuntzan lehenengo pausua beso goi-aldean tortorea (goma
edota mangitoa) jartzea da, honen bidez zainen hedakuntza lortzen da.

Odola ateratzeko teknika burutzeko material eta metodo ezberdinak erabili
daitezke. Altzairuzkoorratza erabiltzen denean (metodorik zaharrena), orratza
xiringa bati lotu eta azalean sartzen da zain ondoan. Zain ziztada burutu
ondoren, xiringari heldu behar zaio 45ºko angeluan mantenduz. Orratza azalean
sartu bezain laster, xiringa azalarekiko posizio ia paraleloan kokatu behar da,
ondoren zain barnera sartu ahal izateko (ez da guztiz sartu behar).

Oso garrantzitsua da xiringa manipulatzen dugun bitartean gaixoaren besoa eta
orratza sustengatzea, zaina galdu edota zainaren atzeko pareta zula ez dezagun.

Beste kasu batzutan orratza eta vacutainersistema erabiltzen dira. Bata edo
beste erabiltzen direnean, ziztadarako pausuak eta ziztatzeko era berdina
izaten da. Azken baten aldatzen den gauza bakarra erabiltzen den materiala
izaten baita.




Zain ziztadaren helburuak2 izan daitezke:

a) Odol lagin bat eskuratzea:
Mangitoa edo tortorraren bidez lortutako presioa askatu aurretik odola
xiringaren bidez eskuratzen da. Lagina lortzean, tortorra (torniketea) askatzen
da, ondoren orratza kentzen da eta azkenik kotoi edo gasa esteril batzuekin
ziztada puntuaren inguruan presioa egin behar da odoljarioa eten arte. Orratza
atera aurretik, tortorea askatu.

b) Disoluzio ontzi bat edo odola sartzea:
Honetan kateterra eta ekipoaren hoditxoa besoan itsatsi behar dira
esparatrapuarekin, tortorea kentzen da ziztada burutu ondoren zain barnean
sartuta dagoela jakin bezain agudo, hoditxoa orratzari lotzen zaio (suero
ekipoaren hoditxoa).

TRESNERIA

Beharrezkoa den ekipoa bildu: -Altzairuzko orratza, tximeleta orratza edo
vacutainer sistemarako orratza.
-Tortorra (goma).


-Kotoia edo belaki antiseptikoa.
-Larruazala prestatzeko materiala: ilea mozteko, iododun pobidona, etabar.
-Xiringa.
-Eskura izango ditugu odolez bete beharreko hoditxoak. Hoditxo bakoitzak ikertu
nahi ditugun elementuak adierazten dizkigu. Adibidez, hoditxo moreak
hematimetria neurtzeko erabiltzen dira, hori eta gorriak biokimikarako, urdinak
odol-koagulazioa neurtzeko,…
-Eskuoihala.
-Gasa esterilak.
-Likido antiseptikoa (betadine edota klorhexidina). Alergiarik ote duen galdetu
eta historian irakurri.


-Eskularru esterilak.


    * Esparatrapua

GAIXOAREN PRESTAKETA

1- Tratamendu agindua ondo egiaztatu.
2- Gaixoa den egiaztatu.
3- Gaixoari azaldu behar zaio egin beharreko teknika, gezurrik esan gabe.
Lasaitzen saiatu behar dugu bere laguntza eskatuz.



TEKNIKA

Odola ateratzeko teknika aseptikoa izan behar da, esterilitatea mantenduz.
Kontu handiz egin behar da, edozein motatako zoldurak eragin daitezkeelako
teknika aseptiko txarra erabiliz gero. Ondorioz, beharrezkoa izango dugun
material guztia bildu eta gaixoaren aldamenean utzi ondoren, eskuak oso ondo
garbitu behar ditugu.

Eskularruak erabili behar dira, garbitasun handiarekin, ziztada aldea
antiseptikoz garbituz (iododun pobidona, klorhexidina edota alkohola) eta
erabiltzen dugun tresneria berri eta esterila izan behar da. Erizainak kontu
handiz bota behar ditu erabilitako orratzak, kutsatzeko arriskua murriztuz.
(prebentzio neurri unibertsalak errespetatu). Elementu kutsakorrak biltzeko
ontzi bereziak erabili behar dira.


OndorengoPausuak: a) Zain egokia begiztatu tortorea jarri ondoren (handia,
zuzena, kokapen egokia). Ukipenean zain txiki eta zailak ez dira era egoki eta
betean ziztatzen. Normalean zain antekubitalak izaten dira egokienak.
b) Ziztada burutuko dugun lekuaren gainean 60 eta 90 segundo bitartean presioa
eragin behar da zainak hedatzeko asmoz (tortorra erabiliko da). Kontuz jokatu
behar da, bena- itzulera gelditu behar baitugu odoleztatze arteriala gelditu
barik. Arterien pultsua nabaritzen ez bada, tortorra askatu eta berriro jarriko
dugu. Tortorra zain ziztada burutuko dugun puntutik 10-20 cm gorago jarri
beharko da.

Zenbait kasutan, tortorra erabilita zainak ez dira ondo nabaritzen edota
ukipenaren bidez nabaritu arren, ez dira guztiz hedatzen. Kasu hauetan beste
teknika hauek erabil ditzakegu:

    * -Zapi beroak jarri besoan eta eskuan. Era honetan beroak odol emari
      handiagoa hel dadin baimentzen du zainen dilatazioa eraginez.
    * -Kolpe txikiak eman zain inguruan.
    * -Alkoholaz igurtzi ziztada eremua (zain-dilatazioa erraztuz).
    * -Gaixoari eskua zabaldu eta itxi dezala eskatu.


-Ziztada puntua aukeratuta, gorputz adarra beheranzko posizioan kokatu. Eskuak
ondo garbitu kutsapenak ekiditeko asmoz.
-Material guztia ondoan prest edukita eskularruak jantzi.
-Zain ziztadaren eremua garbitu behar da, azalean dauden mikroorganismoak
ziztada puntuan sar ez daitezen. Antiseptiko bat aplikatuz, garbiketa
zirkularki egin behar da erditik kanpora.
-Xiringa erabiltzen dugunean, 45º baino gutxiagoko angeluan mantendu behar da
eta ondoren orratza azal barnean ziztatu zain ondoan. Orratza azalean barneratu
ostean, xiringa azalarekiko ia angelu paraleloan kokatuz zain barnera
bultzatuko dugu.
-Ondoren, zain barnean kokaturik dagoenean, (presio aldaketa bat nabaritzen
da), odol- hoditxoak sartzeko eta odola ateratzeko unea da.
Askotan, ziztada aurretik zaina ondo nabaritzen bada ere, ziztatzean aurki-
ezina bilakatu daiteke mugikorrak izan daitezkeelako edota zulatua izan delako.

Ziztada ematean erabiltzen ez dugun beste eskuarekin azalean tentsioa eragiteak
(orratza sartzen deneko kontrako noranzkoan), zaina galtzeko arriskua murrizten
du.

Tximeleta orratza erabiltzean, bi atzamarrez hegalak dituen puntutik helduz
ziztada 45º angeluan burutuko dugu (altzairuzko orratza erabiltzen dugun
moduan). Plastikozko hoditxoan odola ikusteak zain barnean gaudela adierazten
du eta jarraian odolez bete beharreko hoditxoak konektatuko ditugu.

Vacutainer-ra erabiliz gero, ziztada burutuko dugun eskuarekin kanpaitik heldu
eta era berean ziztatuko dugu (45º-ko angeluan). Ondoren, aipatutako eskuarekin
kanpaiari heltzen diogun bitartean, bete beharreko odol- hoditxoak sartzen
joango gara beste eskuaz lagundurik.

Tortorra edo presioa eragiteko erabili den materiala kendu. Zenbait kasutan
gorputz-adar atala more kolorekoa ager daiteke (presioaren eraginez).
Zirkulazioa berritzean oxigenoa eta odola ehunetara heltzen da.

Orratza kendu (tortorea kendu ondoren, bestela odola indar handiz ateratzen da
ziztada puntutik) eta puntua presionatu gasa edo estalki txiki baten bidez.
Zaina zulatzean, ziztada puntuan odoljarioa gertatzen da.

Asepsiak zoldurak saihesten laguntzen du. Estalkia barrera moduan erabiltzen da
inguruan dauden mikroorganismoen aurrean babesgarria izan dadin. Ziztada
puntuan eragindako presio zuzenak zain txiki baten odoljarioa eten egingo du.


Beste egoera batzuetan, farmako dosi txiki bat jartzeko burutzen bada zain
ziztada, tximeleta orratza erabiltzen da gehienetan. Horrela, orratza azalean
esparatrapuarekin lotuko da eta orratzaren hoditxoan xiringa konektatuz
medikazio dosia zainetik barneratuko da.

Irakaslea:MaiderKortaxarenaRubio9

