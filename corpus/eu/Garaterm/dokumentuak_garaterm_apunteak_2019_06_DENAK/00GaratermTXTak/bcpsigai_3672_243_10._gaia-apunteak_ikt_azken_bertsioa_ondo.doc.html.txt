







10. Gaia – Hondakin-uren tratamendu biologikoa


10. GAIA
HONDAKIN- UREN TRATAMENDU BIOLOGIKOA
10.1. SARRERA
Disolbatuta edo era koloidalean agertzen den materia organiko biodegradagarria
kentzea da helburu nagusia. Tratamendu hori prozesu biologiko batean datza, eta
baldintza kontrolatuetan jarduten duten mikroorganismoen bidez egiten da.
Biodegradazioan, bi prozesu gertatzen dira: izaera biokimikoa duen prozesu bat
eta prozesu fisiko-kimiko bat (ikusi 10.1. irudia). Lehenengoan, bakterioek
materia organikoaren degradazioa eta mineralizazioa egiten dute (katabolismoa),
eta zelula berriak eratzen dira (anabolismoa). Bigarren prozesuan, lokatzak
jalkitzen dira.
         10.1. irudia.Bigarren mailako tratamenduaren eskema orokorra.
Arazketa-prozesuan parte hartzen duten mikroorganismoak honako talde hauetan
sailkatzen dira:
- Heterotrofoak. Karbono organikoa erabiltzen dute elikatzeko, eta materia
organikoaren degradazio-prozesuan askatutako energia erabiltzen dute.
- Autotrofoak. Karbono inorganikoa (CO2) eta substantzia mineralak erabiltzen
dituzte. Behar duten energia eguzkitiko erradiazioa izan daiteke (fototrofoak),
edo oxidazio-erredukzio erreakzioetan sor daiteke (kimiotrofoak). Ondoren
aztertuko den nitrifikazio-prozesuan parte hartzen duten bakterioak talde
horretakoak dira.
Degradazioa ingurune aerobioan edo anaerobioan egin daiteke. Horregatik,
tratamendu biologikoak aerobiotan eta anaerobiotan banatzen dira, eta izaera
aerobio eta anaerobioko mikroorganismoek parte hartzen dute, hurrenez hurren.
Beste alde batetik, badaude bi baldintza motetara moldatzen diren
mikroorganismoak, fakultatiboak deiturikoak.
10.2. ARAZKETA AEROBIOA
Bigarren mailako tratamenduan gehien erabiltzen den arazketa mota aerobioa da,
hau da, oxigeno disolbatuarekin egiten dena. Horren ondorioz, arazketa
aerobioan jarriko dugu arreta, batez ere.
Materia organikoaren degradazio eta mineralizazio osoan, honako erreakzio
global hau gertatzen da:
M
aerobioak

Mikroorg.
ateria organikoa + O2 CO2 + H2O + NO3- + (10.1)
+ SO42- + mikroorg. berriak
Prozesu horretan, honako erreakzio partzial hauek gertatzen dira:
- Energia askatzen duten degradazio-erreakzioak (erreakzio katabolikoak)
Izaera exotermikoa duten prozesuak dira. Lehenengo etapan, izaera heterotrofoko
bakterioen eraginez, karbonodun materiaren degradazioa eta mineralizazioa
gertatzen da, baita nitrogeno organikoaren amonifikazioa ere.
M
aerobioak

Mikroorg.
ateria organikoa + O2 CO2 + H2O + NH4+ + SO42- + Energia (10.2)
Bigarren etapan (osatzeko denbora handiagoa behar du), bakterio autotrofoek
hartzen dute parte, eta amoniodun konposatuen nitrifikazioa gertatzen da:
N
Nitrosomak
H4+ + O2 NO2- + H+ + H2O (10.3)
N
Nitrobakter
O2- + O2 NO3- (10.4)
- Sintesi zelularreko erreakzioak (erreakzio anabolikoak)
Izaera endotermikoko erreakzioak dira; degradazio- eta mineralizazio-
prozesuetan sortutako energia erabiltzen dute.
Mat. org. + Mantenugaiak + Mikroorg. + Energia Mikroorg. berriak (10.5)
Ikusten denez, karbono organikoaz gain, mantenugaiak ere beharrezkoak dira;
horiek hirietako hondakin-uretan ugariak dira.
Horren ondorioz, arazketa aerobioan gertatzen den erreakzio globalean,
degradazio-produktuak eta mikroorganismo berriak sortzen dira. Gainera, materia
organikoaren zati bat degradatu gabe geratuko da.
Oxidazio-prozesua erreaktore biologikoetan gertatzen da, eta bi tratamendu mota
bereizten dira:
- Biomasa finkoa. Bakterioak euskarri solido batean finkatzen dira. Honako
metodo hauek erabiltzen dira: iragazki bakterianoak, biodiskoak eta kontaktore
biologikoak.
- Biomasa esekiduran. Bakterioak likidoaren barnean sakabanatuta daude. Motak:
lokatz aktibatuak, egonkortze-urmaelak…
Gehien erabiltzen diren bi metodoak (lokatz aktibatuak eta iragazki
bakterianoak) sakonago aztertuko ditugu.
10.12.1. Lokatz aktibatuak
Biomasa esekiduran dago uraren barnean, eta oxigenoaren ekarpena era jarraituan
egiten da, biodegradazio egokia lortzeko. OEB-ren kentze-etekina % 90 ingurukoa
da.
Hondakin-ura bakterio-populazioa duen lokatzarekin (lokatz aktibatua izenekoa)
jartzen da harremanetan (10.2. irudia). Nahasketa aireztapen-ontzi (erreaktore
biologiko aerobio) batean egiten da. Erretentzio-denbora 8 ordu izan ohi da.
Denbora hori igaro ondoren, aireztapen-tangaren efluentea sedimentazio-tanga
batera doa (bigarren mailako dekantagailua), non biologikoki aktiboa den
lokatza bereizten baita. Lokatz horren zati bat aireztapen-tangara
birzirkulatzen da, mikroorganismoen kontzentrazioa konstante mantentzeko.
Lokatzen beste zatia (gehiegizko mikroorganismoak) purga baten bidez kentzen
da; hala, bigarren mailako lokatzak eratzen dira.
          10.2. irudia.Lokatz aktibatuen prozesuaren eskema orokorra.
Aireztapena egiteko, bi metodo erabil daitezke: (i) ura mekanikoki irabiatzea,
eta (ii) erreaktore biologikoaren beheko partetik aire edo oxigeno burbuilak
sartzen dituzten difusoreak erabiltzea.
Lokatz aktibatuen prozesuan, honako parametro hauek kontrolatu behar dira:
oxigeno disolbatuaren kontzentrazioa, pH-a (balio optimoa 6.5-7.5 artean dago),
elikagaien kontzentrazioa, erreaktorearen sarrera eta irteerako materia
organikoa, lokatzaren adina edo egoitza-denbora (2-12 egun), mikroorganismoen
kontzentrazioa eta mota, eta lokatzen jalkierarako ezaugarriak.
Lokatz aktiboen instalazio batek zenbait funtzionamendu-arazo izan ditzake.
Honako hauek dira garrantzitsuenak:
- Tamaina handiko lokatza (bulking): hari-formako organismoak (hari-formako
algak) ugaritzeagatik gertatzen da. Organismo horiek dentsitate txikiko
lokatzak eratzen dituzte, kotoi-itxurakoak eta jalkitzeko ahalmen gutxikoak.
IVF parametroaren (esekiduran dagoen solidoaren gramo batek betetzen duen
bolumena neurtzen duena) balio altuei dagokio, aurrerago ikusiko dugun bezala.
Fenomeno horrek zenbait arrazoi izan ditzake: pH baxua, oxigeno maila baxua,
elikagaien kontzentrazio txikia…
- Goranzko lokatza: ondo jalkitako lokatza gainazalerantz igo egiten da denbora
labur baten ondoren. Prozesu hori nitritoen eta nitratoen desnitrifikazioaren
ondorio da, lokatz flokuloak arrastatzen dituen nitrogeno-gasa sortzen delako.
- Bitsa eta usain txarrak agertzea: kasu batzuetan, bits likatsu eta marroi bat
eratzen da, eta aireztapen-tangak eta bigarren mailako dekantagailuak estaltzen
ditu. Badirudi hura agertzea hazkunde geldoko hari-formako organismo bat
agertzearekin lotuta dagoela. Gehiegizko garbigarriak edo aireztapena egotea
izan daitezke arrazoi nagusiak.
- “Orratz-punta” flokuloak: flokulo txikiak sortzen dira, eta horiek
zailtasunez jalkitzen dira. Hondakin-uren erreaktorearen sarrerako karga
organikoa txikia denean eratu daitezke.
- Desflokulazioa: lokatz flokuloak apurtu egiten dira bigarren mailako
dekantagailuan, eta, horren ondorioz, uhertasuna sortzen da. Oxigeno
disolbatuaren kontzentrazio txikia edo pH balio baxuak egotea izan daitezke
arrazoiak.
10.2.1.1. Lokatz aktibatuen sistema bat nola diseinatu
Lokatz aktibatuen sistema bat diseinatu ahal izateko, ezinbestekoa da prozesu
biologikoen zinetika aztertzea. Horretarako, 10.3. irudian agertzen den
esperimentua hartuko da kontuan. Bakterio-populazio bat ontzi itxi batean
jartzen denean, baldintza idealetan eta gehiegizko elikagaiekin, zelula
kopuruaren hazkundeak eta ondorengo gainbeherak irudian agertzen den kurbari
jarraitzen diote.
Kurba horretan, lau fase nagusi bereizten dira. Lehenengo fasean (aklimatazioa)
ez dago hazkunderik, mikroorganismoak gunera egokitzen direlako. Ondoren,
azelerazio fasea eta hazkunde esponentziala datoz. Hirugarren fasean (fase
geldikorra), populazioa konstante mantentzen da, hazkunde-tasa eta heriotza-
tasa berdintzen direlako. Denboraldi horretan, substratua (elikagaia) agortzen
hasi da. Azken fasean, fase endogenoa deiturikoan, elikagaia agortu egin da,
eta bakterioek beren energia eta hildako zelulak kontsumitzen dituzte. Horren
ondorioz, bakterio-kopurua murriztu egiten da denborarekin.

    ITURRIA: Gerard Kiely.Ingeniería Ambiental. Madrid. McGraw-Hill. 1999.
                  10.3. irudia.Bakterioen hazkundearen kurba.
Lokatz aktibatuen sistemetan, goiko eskema ez da ohikoa, inguruneko bakterio-
populazioa konplexuagoa delako espezie bakoitzaren hazkuntza-kurbaren arteko
elkarrekintzaren ondorioz.
Mikroorganismo-kultura mistoetan, lokatz aktibatuen kasuan bezala, interesa
duen parametroabiomasa da, eta ezorganismo-kopurua. 10.3. Irudiko fase
esponentzialari dagokion biomasaren hazkunde-abiadura (dX/dt) biomasaren
kontzentrazioarekiko zuzenki proportzionala da, eta lehen mailako ekuazio baten
bidez adierazten da:
 (10.6)
non X biomasaren kontzentrazioa baita (mg/l), eta μ hazkunde-tasa
espezifikoaren konstantea (egun-1).
X0t= 0 unean dagoen biomasa bada, aurreko ekuazioa integratuz:
 (10.7)
Monod ohartu zen hazkunde-tasa (dX/dt) mikroorganismoen kontzentrazioaren (X)
eta elikagaien kontzentrazioaren funtzioa dela, eta, esperimentalki, honako
espresio hau lortu zuen:
 (10.8)
non S substratuaren kontzentrazioa baita (mg/l), eta μmhazkunde-tasa maximoa
(egun-1). kssaturazio-erdi konstantea da, hau da, S-ren kontzentrazioa μ = μm/
2 denean,10.4. irudianerakusten den bezala.
    ITURRIA: Gerard Kiely.Ingeniería Ambiental. Madrid. McGraw-Hill. 1999.
      10.4. irudia.Saturazio-erdi konstantearen esanahiaren irudikapena.
(10.8) ekuazioak mikroorganismoen hazkundea bakarrik hartzen du kontuan, baina
mikroorganismoen zati bat ere hiltzen ari da (fase endogenoan dagoelako).
Fenomeno hori kontuan izateko, honako espresio hau erabiltzen da:
 (10.9)
non kd hiltze-konstantea edo mikroorganismoen deskonposizio-koefizientea (egun-
1) baita.
Monod-en ekuazioa aurreko espresioan ordezkatzen badugu, honako espresio honen
bidez adieraz dezakegu biomasaren_ekoizpena:
(10.10)
Substratu (S) guztia biomasan eraldatuko balitz, substratuaren erabilera-tasa
honako hau litzateke:
(10.11)
Errealitatean, eraldaketa-prozesuaren eraginkortasuna txikiagoa da; hau da,
substratuaren erabilera-tasa biomasaren hazkunde-tasa baino handiagoa da.
Horretarako, ekoizpen-koefiziente bat (Y < 1) erabiltzen da:
(10.12)
non Y (=(dX/dt)/(-dS/dt)) biomasan eraldatutako substratuaren frakzioa baita
(mg biomasa/mg substratu). Sistema aerobioetan, 0.4-0.8 bitartean egoten da,
eta sistema anaerobioetan, 0.08-0.2 tartean.
dX/dt-ren espresioa (10.12) ekuazioan ordezkatzen badugu, substratuaren
erabilera honako espresio hau erabiliz adieraz dezakegu:
(10.13)
F/M_erlazioa (elikagai/mikroorganismo erlazioa) parametro garrantzitsuena da
lokatz aktibatuen sistemak diseinatzeko eta haiekin lan egiteko. Parametro
horrek oxidazio biologikoaren tasa eta mikroorganismoen masa kontrolatzen du,
eta mikrobioen hazkundea fase esponentzialean, geldikorrean edo endogenoan
mantentzen du.
F/M erlazioa honela definitzen da:
(10.14)
non Q0araztu beharreko emaria baita (m3/egun); S0, emari horren OEB (kg/m3); V,
erreaktore biologikoaren bolumena (m3), eta X, solidoen kontzentrazioa
erreaktorean edo SSLM (solido esekiak nahaste likidoan, kg/m3).
Hazkunde-fase azkartu eta esponentzialean, substratua sobera dago, eta F/
M erlazioaren balioak handiak dira (ikusi 10.5. irudia). Fase endogenoan, F/
M erlazioa txikia da. Azken kasu horretan lortzen dira OEB-ren eliminazio
tasarik altuenak, eta prozesuari aireztapen luzea deitzen zaio.
    ITURRIA: Gerard Kiely.Ingeniería Ambiental. Madrid. McGraw-Hill. 1999.
    10.5. irudia.F/M erlazioaren eta eliminatutako OEB-ren arteko erlazioa.
Bigarren mailako dekantagailuan bereizi den lokatzaren frakzio bat biomasa-
iturri gisa erabiltzen da erreaktore biologikoan. Erreaktoreak lokatzaren
birzirkulazioa jasoko ez balu, mikroorganismoen populazioa gutxitu egingo
litzateke, urria izan arte.
Lokatzek duten jalkitzeko ahalmena neurtzeko, lokatzen_indize_bolumetrikoa
(IVF) erabiltzen da. Parametro hori lokatzen masa-unitateak (gramo batek)
betetzen duen bolumena da:
(10.15)
non SV 1000 ml-ko probeta batean 30 minutuan jalkitako solidoen bolumena (ml/l)
baita, eta SSLM, solido esekiak nahaste likidoan (mg/l).
Zenbait egilek lokatzaren dekantaziorako ezaugarriak (VSZ-ren edo IVF-ren
bitartez adierazten direnak) F/M erlazioarekin lotu dituzte (ikusi 10.6.
irudia). VSZ esekiduran dauden partikulen hasierako sedimentazio-abiadura da.
ITURRIA: Rubens S. Ramalho.Tratamiento de Aguas Residuales. Barcelona. Reverté.
                                     1996.
 10.6. irudia.Lokatzaren dekantaziorako ezaugarrien eta F/M erlazioaren arteko
                                    lotura.
F/M erlazioa txikia bada (<0.3), sisteman dagoen substratua (elikagaia) ez da
nahikoa, eta metabolismo endogenoa da nagusi. Egoera horretan jalkitzeko oso
ahalmen txikia duten produktu zelularrak sortzen dira.
F/M erlazioak handiak badira (>0.6), hari-formako mikroorganismoak hazi egiten
dira. Horrela, jalkitzeko ahalmen txikia duen lokatz puztua sortzen da.
Fenomeno horri “bulking” deitzen zaio.
Azkenik, 0.3 < F/M < 0.6 balioekin lan egiten bada, lokatzak jalkitzeko
ezaugarri onak ditu. Baldintza horietan lortzen den lokatzari flokulatzaile
deritzo.
Nahaste_perfektuko_lokatz_aktibatuen_sistemaren_diseinua
Nahaste perfektuko erreaktoreak ezaugarri uniformeak ditu erreaktore osoan.
Erreaktoretik ateratzen den efluentearen eta erreaktore barruan dagoen
hondakin-uraren kalitatea berdinak dira. Oxigeno disolbatuaren maila balio
konstantean mantentzen da, eta, gutxienez, 2 mg/l-koa da. Aireztapen hori
lortzeko, turbinak edo difusoreak erabiltzen dira. 10.7. irudia nahaste
perfektuko lokatz aktibatuen sistema baten eskema da.
    ITURRIA: Gerard Kiely.Ingeniería Ambiental. Madrid. McGraw-Hill. 1999.
          10.7. irudia.Lokatz aktibatuen sistemaren eskema orokorra.
non Q emariabaita (m3/egun); S, substratuaren kontzentrazioa (mg OEB5/l); X,
biomasaren kontzentrazioa (mg SSLM/l), eta V, erreaktore biologikoaren bolumena
(m3).
1.Materia-balantzea biomasarako.Sistema osoa hartuko da (10.7. irudian lerroez-
jarraituekin adierazten dena).
Materia-balantzea honela adierazten da, oro har:
(Sarrera) – (Irteera) + (Sorkuntza) = (Metaketa) (10.16)
Egoera egonkorra dela jotzen badugu (metaketa = 0), eta termino bakoitzari
dagokion adierazpena ordezkatuz:
(10.17)
X0= 0 eginez (sarrerako hondakin-urak biomasarik ez daukalako) eta
berrantolatuz:
(10.18)
2.Materia-balantzea substraturako.Sistema bera erabiliko da. Honako suposizio
hau egingo da: Se= Sw= S; hau da, biodegradazio-erreakzio guztiak erreaktorean
gertatzen dira. Balantzea planteatuz eta ekuazioa berrantolatuz:
(10.19)
(10.18) eta (10.19) ekuazioak konbinatuz:
(10.20)
Erretentzio-denbora hidraulikoa (TRH) honela definitzen da: araztu beharreko
urak erreaktore biologikoan emango duen denbora.
(10.21)
Beste alde batetik, zelulen batez besteko egoitza-denbora (TMRC) definitzen da;
solidoen erretentzio-denbora (TRS) edo lokatzaren adina ere deitzen zaio:
(10.22)
Bi parametroak (10.20) ekuazioan ordezkatuz:
(10.23)
Aurreko ekuazioa berrantolatuz, erreaktore biologikoan dagoen biomasa
solidoaren kontzentrazioa (edo, bestela esanda, nahaste likidoaren solido
esekien kontzentrazioa) kalkulatzeko adierazpena lortzen da:
(10.24)

10.12.2. Bakterio-ohantze edo -iragazkiak
Hondakin-ura eta airea ingurune porotsu batean zehar igarotzen dira, eta
materia organikoaren degradazioa gertatzen da  (ikusi 10.8. irudia). Biomasa
gainazal espezifiko handia duen euskarri solido batean itsatsita dago, eta hark
iragazki edo ohantze bat osatzen du. Hondakin-ura ohantzean zehar pasarazten
da, lainoztatuz. Gaur egun gehien erabiltzen diren betegarriak material
plastikoak dira. Ohantzearen altuera 1.5-4 m artean izan ohi da. OEB-ren % 75
kentzen da prozesu horretan.
Bakterioak euskarri solidoaren gainean metatu eta ugaltzen dira, eta,
airearekin ukipenean hondakin-uretan dagoen materia organikoa kontsumitzen
dute. Iragazkiaren gainazaletik hurbil, prozesu aerobioak gertatzen dira, batez
ere, baina biomasa-geruzaren sakontasuna handitzen den neurrian, arazketa
anaerobioa izan daiteke nagusi. Baldintza aerobio egokiak aireztapen
naturalaren bidez lortzen dira (uraren eta airearen arteko tenperatura-aldea 2
ºC baino handiagoa denean), edo aireztapen bortxatuaren bidez. Iragazkitik
ateratzen den efluenteak bigarren mailako dekantazioa jasaten du.

ITURRIA: C. Orozco, A. Pérez, M. N. González, F. I. Rodríguez, J. M. Alfayete
.Contaminación Ambiental: una visión desde la química. Madrid. Thomson. 2003.
   10.8. irudia.Lokatzen birzirkulazioa duen bakterio-ohantze baten eskema.

Bakterio-ohantzeko sistemetan, birzirkulazioa erabil daiteke, baina ez da
beharrezkoa. Birzirkulazioa erabiltzean, zenbait hobekuntza lortzen dira:
influentearen diluzioa (gainkargak ekiditeko eta geruza biologikoaren hazkundea
murrizteko), biomasaren jardueraren hobekuntza eta uniformetasuna, eta
arazketa-etekina handitzea.
   10.8. irudia.Lokatzen birzirkulazioa duen bakterio-ohantze baten eskema.

Bakterioak euskarri solidoaren gainean metatu eta ugaltzen dira, eta,
airearekin ukipenean hondakin-uretan dagoen materia organikoa kontsumitzen
dute. Iragazkiaren gainazaletik hurbil, prozesu aerobioak gertatzen dira, batez
ere, baina biomasa-geruzaren sakontasuna handitzen den neurrian, arazketa
anaerobioa izan daiteke nagusi. Baldintza aerobio egokiak aireztapen
naturalaren bidez lortzen dira (uraren eta airearen arteko tenperatura-aldea 2
ºC baino handiagoa denean), edo aireztapen bortxatuaren bidez. Iragazkitik
ateratzen den efluenteak bigarren mailako dekantazioa jasaten du.
Bakterio-ohantzeko sistemetan, birzirkulazioa erabil daiteke, baina ez da
beharrezkoa. Birzirkulazioa erabiltzean, zenbait hobekuntza lortzen dira:
influentearen diluzioa (gainkargak ekiditeko eta geruza biologikoaren hazkundea
murrizteko), biomasaren jardueraren hobekuntza eta uniformetasuna, eta
arazketa-etekina handitzea.
10.9. irudian, mikroorganismoen ekintzaren eskema erakusten da. Lodiera jakin
bateko bakterio-geruza bat sortzen denean, biomasaren zati bat askatzen da,
eta, hondakin-urekin batera, bigarren mailako dekantagailura doa.
Uraren igarotze-abiadurak arazketaren etekinean eragiten du; izan ere, abiadura
txikiko ohantzeetan, etekin handiagoak lortzen dira.
Bakterio-ohantze batean garatzen diren mikroorganismoak eta lokatz aktibatuen
prozesuarenak antzekoak dira, baina bakterio-iragazkiaren kasuan, aniztasun
ekologikoa handiagoa da (harrak, intsektuen larbak, etab.), eta horrek
iragazkiaren buxadura-arazoak areagotzen ditu.

ITURRIA: C. Orozco, A. Pérez, M. N. González, F. I. Rodríguez, J. M. Alfayete
.Contaminación Ambiental: una visión desde la química. Madrid. Thomson. 2003.
10.9.irudia.Iragazki biologiko bateko betegarri-partikula baten eskema eta
atxikitako biomasak eragindako degradazio-prozesuak.
Uraren igarotze-abiadurak arazketaren etekinean eragiten du; izan ere, abiadura
txikiko ohantzeetan, etekin handiagoak lortzen dira.
Bakterio-ohantze batean garatzen diren mikroorganismoak eta lokatz aktibatuen
prozesuarenak antzekoak dira, baina bakterio-iragazkiaren kasuan, aniztasun
ekologikoa handiagoa da (harrak, intsektuen larbak, etab.), eta horrek
iragazkiaren buxadura-arazoak areagotzen ditu.
Besteak beste, honako abantaila hauek aipa ditzakegu (lokatz aktiboen aldean):
oxigenoaren ekarpena egitean energia gutxiago kontsumitzea (era naturalean egin
ohi da), sentikortasun txikiagoa izatea hondakin-uren karga organikoaren
aldaketak direla, eta erreakzio biologikoak iragazkian zehar antolatzea,
nitrifikazioa barne.
Desabantailen artean, honako hauek aipatu behar ditugu: iragazkiaren buxadura-
arazoak karga altuko uretan eta porotasun txikiko betegarriekin, eta prozesu
globalaren konplexutasuna.
10.3. ARAZKETA ANAEROBIOA
Prozesu biologiko horretan, mikroorganismo espezifikoek materia organiko
biodegradagarria asimilatzen dute egoera anoxikoan . Prozesu hori zama organiko
handiko (2000-30000 mg O2/l-ko OEB) hondakin-ur industrialen tratamenduan eta
edozein araztegitako lokatzen tratamenduan erabiltzen da.
Degradazio anaerobioan, honako erreakzio global hau gertatzen da. Kasu
horretan, oxigenoaren gabezia dela eta, lortzen diren produktuak materia
organikoaren osagaien forma erreduzituak dira:
M
anaerobioak

Mikroorg.
at. org. CH4 + CO2 + NH3 + H2S + … + mikroorg. berriak (10.25)
Prozesu aerobioan bezala, baldintza anaerobioetan gertatzen den materia
organikoaren deskonposizioan, erreakzio katabolikoak (degradazio-erreakzioak)
eta anabolikoak (zelula berriak sintetizatzeko) gertatzen dira. Hala ere,
prozesu anaerobioetako degradazio-erreakzioetan askoz energia gutxiago askatzen
da, eta, horren ondorioz, biomasaren ekoizpena 5-10 aldiz txikiagoa da.
10.10.irudian, molekula organikoen degradazio-prozesu anaerobioa osatzen duten
etapen eskema erakusten da:
      10.10.irudia.Materia organikoaren degradazio anaerobioaren faseak.
Amaierako gas-produktuak, materia organikoaren mineralizazio anaerobioan
eratuak, biogas deitzen dira, eta metanoa da haren osagai nagusia. Gas hori
erregai gisa erabil daiteke.
Gehien erabiltzen diren digestoreak aurrerago ikusiko ditugu, lokatzen
tratamendua aztertzean. Prozesu horietan, besteak beste, honako operazio-
parametro hauek izan behar dira kontuan:
- Oxigeno disolbatua: digestoreetan, ezinbestekoa da oxigenoaren gabezia.
Bakterio metanogenikoak guztiz anaerobioak dira, eta oxigenoak, kontzentrazio
oso txikietan ere, hil egiten ditu.
- Tenperatura: zenbat eta handiagoa, hainbat eta txikiagoa izango da digestio-
denbora. Digestore anaerobioetan, 35-37 ºC bitartean lan egiten da, arrazoi
ekonomikoengatik, etekina eta abiaduraren arteko oreka bilatuz.
- pHa: 6.8-7.4 tartean mantendu behar da.
- Inhibitzaileak: arazketa anaerobioa inhibitzen duten substantziak ea agertzen
diren kontrolatu behar da. Bakterio moten artean, metanogenikoak dira
sentikorrenak. Honako hauek dira espezie inhibitzaile garrantzitsuenak: metal
astunak (besteak beste, Cu, Ni, Zn, Cr(VI), 5-50 ppm-ko kontzentrazioan),
toxiko organikoak (adibidez, akrilonitriloa, anilinak eta konposatu
organokloratuak, kontzentrazio oso baxuetan) eta gatzak, kontzentrazio
altuagoetan (amonioa, kaltzioa, potasioa eta sodioa, adibidez).
- Elikagaiak: elikagaien beharra prozesu aerobioena baino askoz txikiagoa da (N
eta P bioelikagaien beharra 10 aldiz txikiagoa da), biomasaren ekoizpena askoz
txikiagoa delako.
Biogasaren ekoizpena
Prozesuan, produktu erabilgarri bat eratzen da, biogasa, alegia. Ekoitz
daitekeen biogas kantitatea tratatu beharreko ura edo lokatzaren OEKrekin
erlazionatzen da (0.35 m3 biogas/(eliminatutako kg OEK) sortzen da, gutxi
gorabehera).
Biogasaren osagai nagusia metanoa da, eta baditu beste osagai batzuk,
kontzentrazio txikiagoan. Biogasaren batez besteko konposizioa (bolumenean)
honako hau da:
CH4 % 60-80
CO2 % 20-40
H2 % 1-3
O2 % 0.1-1
CO % 0-0.1
N2 % 0.5-3
Bestelakoak (H2S, NH3,…) % 0.5-1
Ur-lurruna: aldakorra
Biogasak erregai gisa duen balioa haren bero-ahalmen handian islatzen da: 6000
kcal/m3 % 70 CH4 eta % 30 CO2 duen biogaserako.
Arazketa aerobioaren eta anaerobioaren arteko alderaketa
10.1. taulan, arazketa aerobio eta anaerobioen abantailak eta desabantailak
agertzen dira. Bi arazketa-metodoen ezaugarriak direla eta, tamaina handi eta
ertaineko hirietan metodo aerobioak erabili ohi dira bigarren mailako
tratamenduan, eta anaerobioak lokatzen tratamenduan.

 10.1.taula.Arazketa anaerobio eta anaerobioaren abantailak eta desabantailak.
Digestio   Abantailak   Desabantailak
mota
AEROBIOA   Etekin       Oxigenoaren ekarpen jarraitua beharrezkoa da.
           handiagoa    Elikagaien beharra handiagoa da.
           arazketan.   Egonkortu gabeko lokatz kantitate handiak sortzen dira.
           Ondo
           ezagutzen
           den
           prozesua.
           Ez da
           hondakin-
           uraren
           tenperatura
           handitu
           behar.
ANAEROBIOA Lokatz gutxi Hasierako inbestitze-kostuak handiagoak dira.
           sortzen      Tenperaturaren kontrola (35-37 ºC) digestore itxietan.
           dira.        Oxigeno gabezia mantendu behar da.
           Elikagaien
           beharra
           txikiagoa
           da.
           Erabil
           daitekeen
           amaierako
           produktua
           (biogasa).
           Materia
           organikoaren
           zama handiak
           onartzen
           ditu.
           Operazio-
           kostuak
           txikiagoak
           dira.
Tratamenduen eraginkortasuna
Hirugarren mailako tratamenduen beharra zehazteko, aurreko prozesuen kentze-
ehunekoak ezagutu behar dira. 10.2. taulan, batez besteko balioak agertzen
dira:
10.2.taula.Lehen eta bigarren mailako tratamenduen kentze-ehunekoen batez
besteko balioak.
        Parametroa                          Murrizketa-ehunekoa
                             1. mailako tratamendua    2. mailako tratamendua
Solido esekiak                         60                        90
Oxigeno-eskari biokimikoa              35                        90
Oxigeno-eskari kimikoa                 30                        80
Materia organiko                       20                        60
errefraktarioa
Nitrogeno totala                       20                        50
Fosforo totala                         10                        30
Guztizko solido disolbatuak             -                         5
Koliforme totalak                      40                        80
Mikroorganismo patogenoak              10                     Aldakorra
Ikusten denez, solido esekien (lehen mailako tratamenduan) eta materia organiko
biodegradagarriaren (OEB, OEK, bigarren mailako tratamenduan) arazketa-etekinak
handiak dira.
Ehunekoak askoz txikiagoak dira izaera biodegradagarri txikieneko materia
organikoaren (errefraktarioa) eta elikagaien kasuan. Espezie disolbatuen
kasuan, etekina ia nulua da. Mikroorganismo patogenoak ez dira beti kentzen
proportzio berean, horiek kentzea prozesuen baldintzen eta ezaugarrien menpe
dagoelako.

Ingurumen Kutsaduraren Tratamendua175

