           9. Gaia – Hondakin-uren tratamendurako metodo fisiko-kimikoak    9. GAIA HONDAKIN-UREN TRATAMENDURAKO METODO FISIKO-KIMIKOAK 9.1. ARAZTEGI BATEN ESKEMA OROKORRA Hirietako hondakin-uren arazketa-prozesuek zenbait etapa dituzte, bakoitza kutsatzaile bat eliminatzeko asmoz: 1. Aurretratamendua: solido lodiak kentzea. 2. Lehen mailako tratamendua: materia esekia kentzea. 3. Bigarren mailako tratamendua edo biologikoa: materia organiko biodegradagarria kentzea. 4. Hirugarren mailako tratamendua: disolbaturiko gatzak, elikagaiak, mikroorganismo patogenoak eta materia organiko errefraktarioa kentzea, eta solido esekiak eta OEB zehatzea. 5. Lokatzen tratamendua: uraren arazketan sortutako lokatzak egonkortzea eta haien bolumena murriztea. Lehenengo lau prozesuek araztegiko uren lerroa osatzen dute. Lerro hori lokatzen lerroarekin osatu behar da. Tratamendu guztiak edozein araztegi motatan erabili ohi dira, hirugarren mailako tratamendua izan ezik. Tratamendu hori aurreko etapen etekina hobetzeko erabiltzen da, edo hondakin-urak berriro erabiltzekoak badira. 9.1. irudian, hirietako hondakin-uren araztegi (HUA-EDAR) baten eskema orokorra agertzen da.       ITURRIA: C. Orozco, A. Pérez, M. N. González, F. I. Rodríguez, J. M. Alfayete.Contaminación Ambiental: una visión desde la química. Madrid. Thomson.                                      2003.              9.1. irudia.Hirietako hondakin-uren eskema orokorra.  Aipagarria da kasu batzuetan hondakin-uren isurien diluzioaren printzipioa erabiltzen dela. Metodo horren arabera, hondakin-ura behar adina emari eta autoarazketarako ahalmena duen ibilgu batera isurtzen da. Hala ere, kontuan izan behar da prozedura hori hirietako hondakin-urekin bakarrik erabil daitekeela.  9.2.aurretratamendua Aurretratamenduaren helburua solido lodi eta meheak (hareak) kentzea da, hurrengo tratamenduen eraginkortasuna murrizten baitute. Gainera, emariaren erregulazioa egiten da, eragiketen diseinu-irizpideak ez gainditzeko. Honako hauek dira aurretratamenduaren elementu garrantzitsuenak: - Gainezkabideak. Instalazioaren emaria erregulatzeko erabiltzen dira. Euriarengatik emaria asko handitzen bada, zuzeneko isurketak egiten dira ibilgu hartzailean. - Homogeneizatze-andelak. Hondakin-uren emari- eta konposizio-aldaketak arintzeko erabiltzen dira. - Hesiak eta baheak. Tamaina handi eta ertaineko solidoak kentzen dituzte. - Desondartzaileak. Solido meheak (hareak) kentzen dituzte. - Koipegabetzaileak. Urarena baino dentsitate txikiagoko materia disolbaezina kentzen dute (gantzak eta koipeak). Ondoren, eragiketa bakoitza azalduko da, uraren ibilbidean agertzen diren ordenan. Solido_lodiak_bereiztea Lehenengo eragiketa solido oso handiak bereiztea da, eta putzu baten bidez egiten da (9.2. irudia). Solidoak putzuan erori egiten dira, eta zali elektrohidraulikoen bidez ateratzen dira. Eragiketa horretan bereizten diren solidoak zabortegietara eraman edo errausten dira.          ITURRIA: Consorcio de Aguas de Asturias (www.consorcioaa.com).                 9.2. irudia.Solido lodien bereizketaren eskema. Arbastatzea Eragiketa horretan, hondakin-ura hesien eta baheen artean pasarazten da, eta solido lodiak eta ertainak kentzen dira. a) Hesiak. Barra paraleloen sistema da. Barren arteko distantziaren arabera sailkatzen dira: solido lodietarako hesiak (aurrearbastatzea, 50-100 mm-ko distantzia) eta meheetarako hesiak (3-10 mm-ko distantzia). Erabilitako garbiketa-metodoaren arabera, hesiak honako talde hauetan sailkatzen dira: - Eskuzkoak (9.3.a. irudia). Eskuz arrastelatzen dira, eta barra bertikal edo inklinatuak dituzte (60-80º). - Garbiketa mekanikoa (9.3.b. irudia).     9.3. irudia.(a) Eskuzko hesi makurtua (b) Garbiketa mekanikoa duen hesia b) Baheak. Sare metalikoak dira, eta esekiduran dauden solido ertainak kentzeko erabiltzen dira. Gehien erabiltzen direnak bahe autogarbitzaileak dira. Estatikoak edo birakariak izan daitezke. Bahe estatikoak (ikusi 9.4. irudia) makurtuta daude, solidoak irristatzeko sarearen kanpoan erori arte.                   9.4. irudia.Bahe estatiko autogarbitzailea. Bahe birakariak (9.5. irudia) oso eraginkorrak dira, baina askoz garestiagoak ere bai. Urak alga kantitate handia duenean erabiltzen dira, adibidez.                     9.5. irudia.Bahe birakari baten eskema. Hesietan eta baheetan geratzen diren solidoak (plastikoak, ehunak…) jaso eta hirietako hondakin solidoen hondakindegi batera eramaten dira (ez dira lokatz korrontearekin batera tratatzen). Desondartzea Desondartzaileen eginkizuna zenbait material banatzea da, hala nola hareak, legarrak eta elikagaien hondakinak (kafearen hondarrak, arrautza-oskolak, fruta-hezurrak, etab.). Material horien diametroa 200 m baino handiagoa da, eta dentsitatea 2.5 g/cm3 baino handiagoa, oro har. Honako hauek erabiltzen dira gehien: a) Fluxu horizontaleko instalazioa (desondartze-kanala) Ura kanal batetik igarotzen da (9.6. irudia), 0.2-0.4 m/s-ko abiadurarekin. Fluxu-abiadurak hondarren kentze-ehunekoa baldintzatzen du; parametro hori partikulen tamaina eta dentsitatearen araberakoa da. ITURRIA: Jesús Fernández, Eduardo de Miguel, José de Miguel, Mª Dolores Curt.Manual de Fitodepuración. Universidad Politécnica de Madrid.          9.6. irudia.Desondartze-kanala (goitiko bista eta altxaera). Hareak eskuz edo automatikoki ateratzen dira, arazketa-instalazioaren tamainaren arabera. Eskuz ateratzen badira, bi lerro erabili ohi dira; bata funtzionatzen ari den bitartean, bestea garbiketa-prozesuan dago. Ekipo horrek honako ezaugarri hauek ditu, besteak beste: - Karga-galera handia da. - Gainazal handia behar da, tanga handiak eraiki behar direlako. Beraz, instalakuntza garestiak dira. b) Fluxu tangentzialeko instalazioa (fluxu induzitua) Tanga zilindriko batean, ura tangentzialki sartzen da, zurrunbilo bat eratuz (ikusi 9.7. irudia). Hareak jalkitzen dira, partikula organikoak esekiduran mantentzen diren bitartean (agitazioaren bidez edo airea injektatuz). ITURRIA: Ronald W. Crites, George Tchobanoglous.Sistemas de Manejo de Aguas Residuales para Núcleos Pequeños y Descentralizados. Bogotá. McGraw-Hill. 2000. 9.7. irudia.Hondarrak kentzeko zurrunbilo motako instalazioak: (a) pista motakoa eta (b) Teacup motakoa.  9.7. irudian agertzen den lehenengo diseinuan, turbina bat erabiltzen da zurrunbiloa eratzeko. Hala, hondarrak beheko partean jalkitzen dira. Bigarren diseinuan, sarrerako fluxu tangentzialaren eraginez eratzen da zurrunbiloa. Efluentea goiko partean dagoen zilindro batetik ateratzen da; “jariakinaren begia” deitzen zaio zilindro horri. Indar zentrifugoaren eta grabitate- indarraren eraginez, ura baino dentsitate altuagoko partikulak bakarrik kentzen dira. d) Desondartze aireztatua Metodo hori araztegi handietan sortu da. (Ez dakit esanahia berdina den. Metodo hori araztegi handietan erabili da batez ere, baina ez dakit hor sortu den…Erabili? Garatu izan daiteke, baldin eta toki horietan metodo horrek garapan bat jasan badu.)erabili da. Airea injektatzen da partikulen mugimendua eragiteko (ikusi 9.8. irudia). Horrek partikulak jalkitzen laguntzen du, eta gainera, hari esker, ura baino dentsitate txikiagoko gantzak igo egin daitezke (desondartze- eta deskoipetze-efektu konbinatua).         ITURRIA: Consorcio de Aguas de Asturias (www.consorcioaa.com).                  9.8. irudia.Desondartze aireztatuaren eskema. Hondarren bilketa zubi mugikor batean kokatzen diren ponpak erabiliz egin daiteke, edo desondartzailearen beheko partean dauden karrakagailuak erabiliz. Gantzak gainazalean biltzen dira, karrakagailuen bidez edo hodi berezi batzuk (skimmer) erabiliz. - Desondartzaile baten diseinua Desondartzailearen diseinua egin ahal izateko, joko dugu partikula bakoitza bere aldetik jalkitzen dela (sedimentazio diskretua edo askea). Hau da, partikulak banaka jalkitzen dira, eta ez dago partikulen arteko elkarrekintzarik. Irudika dezagun partikula solido bat jariakin baten barruan (9.9. irudia). Partikula hori zenbait indarren eraginpean dago: a) Pisua P = ms g (9.1) ms partikularen masa eta g grabitatearen azelerazioa dira. b) Bultzada B = ml g (9.2) ml partikulak desplazatutako jariakinaren masa da. Demagun pisua bultzada baino handiagoa dela eta, beraz, partikula beherantz mugitzen dela. Badago hirugarren indar bat, marruskadura-indarra (FR); mugimenduaren kontrako noranzkoa du, eta partikularen abiaduraren funtzioa da. 9.9. irudia.Jariakin baten barnean dagoen solido batek jasaten dituen indarrak. Hiru indar horien artean, pisua eta bultzada konstante dira, baina marruskadura ez (partikularen abiadurarekin handitzen da). Beraz, hasieran, partikulak azelerazio bat jasango du (a ≠ 0). Horren ondorioz, partikularen abiadura handituko da, baita marruskadura ere. Azkenik, hiru indarrak orekatu egingo dira (indarren erresultantea = 0), eta a = 0 izango da. Une horretatik aurrera, partikula abiadura konstanterekin jalkiko da; muga-abiadura deritzo horri. Muga-abiadura (vs) kalkulatzeko, Stokes-en ekuazioa erabiltzen da:  (9.3) non g grabitatearen azelerazioa baita, ρs eta ρl solidoaren (partikularen) eta jariakinaren dentsitateak, hurrenez hurren, dp partikularen diametroa eta μl jariakinaren biskositatea. Demagun partikula ur-korronte batean mugitzen dela, eta desondartzaile horizontal bat erabiliz bereizi nahi dugula. Desondartzailearen geometria 9.10. irudian agertzen da: ITURRIA: Rubens S. Ramalho.Tratamiento de Aguas Residuales. Barcelona. Reverté.                                      1996.            9.10. irudia.Aztertuko den desondartzailearen geometria. 9.11. irudian, vs sedimentazio-abiadurarekin jalkitzen den partikula batek egingo lukeen ibilbidea agertzen da. Partikulen sarrera ezkerraldetik gertatzen da, eta hondakin-ur araztua (partikulen kantitate txiki batekin batera) eskuinaldetik ateratzen da. Partikularen mugimendua bi abiaduren ondorio da: alde batetik, likido korrontearen v abiadurarekin mugitzen da horizontalki; bestetik, vs sedimentazio-abiadurak ardatz bertikalean eragiten du. Bi abiadurak konstante direnez, partikulak ibilbide lineala egiten du. ITURRIA: Rubens S. Ramalho.Tratamiento de Aguas Residuales. Barcelona. Reverté.                                      1996.    9.11. irudia.Desondartzailean vsabiadurarekin jalkitzen diren partikulen                                   ibilbidea.  9.11. irudian argi ikusten denez, vs abiadurarekin edo abiadura handiagoarekin jalkitzen diren partikula guztiak banatuko dira; izan ere, sarrerako posizioa edozein izanda ere, desondartzailearen beheko partera iristen dira. Bi ibilbide agertzen dira irudian. 1. kasuan, partikularen sarrera posiziorik aldenduenean gertatzen da (H altueran, hain zuzen ere). Noski, partikula ganbaran beste altuera baxuago batean sartzen bada (2. kasuan h altueran sartzen da), aurrerago ailegatuko da behealdera. Beraz, vs sedimentazio-abiadura duten partikulen bereizketa osoa (% 100) izateko, honako diseinu-baldintza hau bete behar da: (9.4) non VT desondartzailearen bolumena baita; Q hondakin-uraren emaria; H desondartzailearen altuera, eta vs partikulen sedimentazio-abiadura. Hau da, hondakin-urak desondartzailean ematen duen denborak (egoitza-denbora) partikulak jalkitzeko (distantzia bertikala egiteko) behar duten denboraren berdina izan behar du, gutxienez. Egoitza-denbora handiagoa bada, bereizketa etekina % 100 izaten jarraituko du, ezin baita handiagoa izan. Aurreko ekuazioa garatzen badugu: (9.5) A parametroa desondartzailearen azalera horizontala da (ikusi 9.10. irudia). Q/ A parametroari gainazal-karga (SOR, surface outflow rate) deitzen zaio. Beraz, desondartzaile baten diseinu-baldintza honako hau da, bereizketa-etekina % 100 izateko: (9.6) Aurreko espresioa angeluzuzen-itxurako andel baterako lortu da, baina andel zirkular baterako ere baliagarria da. Beraz, (9.6) Ekuazioa diseinu-baldintza orokorra da. Normalean, hondakin-ur korronte batean dauden partikula guztiek ez dute sedimentazio-abiadura bera, tamaina ezberdina dutelako, adibidez. Egoera horretan, eta aurreko adibidearekin jarraituz, ikusiko dugu nola kalkulatzen den vl < vs sedimentazio-abiadura duten partikulen bereizketa-etekina (ikusi 9.12. irudia). ITURRIA: Rubens S. Ramalho.Tratamiento de Aguas Residuales. Barcelona. Reverté.                                      1996.    9.12. irudia.Desondartzailean vlabiadurarekin jalkitzen diren partikulen                                   ibilbidea.  9.12. irudiari erreparatzen badiogu, h altueran edo beherago sartzen diren partikula guztiak banatuko dira (h altueran muga dago), eta h altueratik gora sartzen diren partikulak ez dira bereiziko (hondakin-urarekin aterako dira). Jo dezagun sarrerako sekzioan partikulen banaketa uniformea dela. Hala, vl sedimentazio-abiadura duten partikulen bereizketa-etekina honela kalkulatuko da (ikusi 9.12. irudia):  (9.7) Trigonometria erabiliz, eraginkortasuna sedimentazio-abiaduren funtziopean jar dezakegu. 9.11. iruditik honako erlazio hauek lor ditzakegu, antzeko triangeluen (angelu berdina dutenen) aldeen arteko erlazioak kontuan hartzen baditugu: (9.8) 9.12. irudia erabiliz, antzeko erlazioak lor ditzakegu: (9.9) (9.8) eta (9.9) espresioak konbinatzen baditugu: (9.10) Beraz, oro har, v1 sedimentazio-abiadura duten partikulen bereizketa-etekina honako espresio hau erabiliz kalkulatu ahal izango dugu:  (9.11) Deskoipetzea Hirietako hondakin-urek gantz eta koipe disolbaezinen kantitate handiak eramaten dituzte. Konposatu horiek kendu behar dira, hondakin-uraren tratamenduan zenbait arazo sorrarazten dituztelako: - Buxadurak instalazioaren zenbait sistema mekanikoetan. - Uraren OEB eta OEK-ri ekarpen handia, eta, horren ondorioz, tratamendu biologikoaren beharra handitzen du. - Prozesu biologikoetan, airearen transferentzia-koefizientea murrizten dute, eta bulkingizeneko fenomenoan hartzen dute parte. - Lokatzen digestio-prozesuak oztopatzen dituzte. Deskoipetze-prozesua desondartzearekin batera egin daiteke, lehen mailako dekantazio-prozesuan edo bi prozesuetan: - Gantzak desondartze-prozesuan kentzea: desondartzaileetan egiten da aireztapena erabiliz, lehen ikusi dugun bezala. - Gantzak lehen mailako sedimentazioan kentzea (ikusi 9.13. irudia):ez da aireztapenik erabiltzen. Urak lehen mailako sedimentadoreetan duen erretentzio- denbora luzeari esker, gantzak gainazalean ezar daitezke. ITURRIA: C. Orozco, A. Pérez, M. N. González, F. I. Rodríguez, J. M. Alfayete.Contaminación Ambiental: una visión desde la química. Madrid. Thomson. 2003.                9.13. irudia.Dekantagailu zirkular baten eskema.  Prozesu horietan bereizten diren hondarrak eta gantzak, lehortu ondoren, hirietako hondakin solidoen zabortegi batera eramaten dira. Homogeneizatzea Homogeneizatzea hondakin-uren emari- eta konposizio-aldaketak arintzeko erabiltzen da. Gainera, baliteke hondakin-uraren neutralizazioa gertatzea, ur azido eta basikoak nahasten badira. Hala, emari eta konposizio konstanteko fluxua lortzen da (ikusi 9.14. irudia), eta ondorengo tratamenduak eraginkorragoak izango dira. ITURRIA: Rubens S. Ramalho.Tratamiento de Aguas Residuales. Barcelona. Reverté.                                      1996.            9.14. irudia.Homogeneizatze-prozesuaren eskema orokorra. Homogeneizatzea egiteko, bi konfigurazio erabili daitezke: - Homogeneizatzealerroan (9.15. irudia)            9.15. irudia.Lerroan egindako homogeneizatzearen eskema. Emari osoa homogeneizatze-tangatik igarotzen da. Hala, emarien aldaketak asko arintzen dira. - Homogeneizatze desbideratuaedo paraleloan (9.16. irudia)           9.16. irudia.Paraleloan egindako homogeneizatzearen eskema. Homogeneizatze-tangara doan emaria jarritako muga gainditzen duena da. Hala, ponpaketaren energia-kontsumoa murriztu egiten da. Gainera, osagaien kontzentrazioa lerroan egiten den homogeneizatzean baino hobeto mantentzen da. - Homogeneizatze-andel baten diseinua Homogeneizatze-andel baten diseinua egiteko, honako pauso hauei jarraitu behar zaie: 1. Denbora-tarte batean araztu beharreko hondakin-uraren bolumen osoa kalkulatu behar da, sarrerako jario guztiak kontuan hartuz. Kasu batzuetan, emariak denborarekin aldatzen badira, integratu behar da. 2. Irteerako batez besteko emaria kalkulatu behar da, eta haren metatua irudikatu. 3. Sarrerako bolumen metatua kalkulatu behar da, eta irudikatu. 4. Sarrerako eta irteerako kurben arteko ezberdintasun maximoa bilatu behar da, bai alde positiboa, baita negatiboa ere. 5. Andelaren bolumen minimoa ezberdintasun maximo positiboaren eta negatiboaren batuketaren berdina izango da. Bi ezberdintasunen moduluak (balio positiboak) izan behar dira kontuan. 9.3.LEHEN MAILAKO TRATAMENDUA EDO FISIKO-KIMIKOA Lehen mailako tratamenduaren helburu nagusia aurretratamenduan kendu ez diren solido esekiak (SS) murriztea da. Gainera, oxigenoaren eskaera biokimikoaren (OEB) nolabaiteko murrizketa gertatzen da. Honako hauek dira lehen mailako tratamenduaren prozesu garrantzitsuenak:    1. Solido-likido bereizketa-prozesuak A. Jalkiera (edo lehen mailako dekantazioa) B. Aire disolbatuaren bidezko flotazioa C. Prozesu mistoa (dekantazioa-flotazioa)    1. Hobetze-prozesu osagarriak (koagulazioa-flokulazioa) -Lehen mailako sedimentazioa/dekantazioa Jario batetik korronte garbi klarifikatua(Esanahia ez da berdina. Hemen ez da iragazketa egiten. Sedimentazio edo jalkiera prozesu baten bidez bi korronte sortzen dira: lokatzena eta likido garbia – erderaz “liquido clarificado” edo “clarificado”-. Dokumentu ofizialetan “ur klarifikatua” agertzen da. Adibidez,www.euskadi.net/bopv2/datos/2010/11/1005544a.pdf)Ezzait oso egokia iruditzen mailegua horrela hartzea, baina egia da horrela erabiltzen dela; beraz, norbaitek termino egokia sortu bitartean aurrera, horrekineta lokatz- korronte bat bereizten dituen prozesua da, zeinetan solido eseki jalkigarriak eliminatzen baitira. Horretarako, hondakin-uraren abiadura gutxitu egiten da sedimentazio-tanga (lehen mailako dekantagailu) batean. Erretentzio-denbora 2- 4 ordukoa izan ohi da, eta guztizko solido esekien % 60-65 kentzen da. Solido horiek jalkitzean, materia organiko eta bakterio kantitate jakin bat arrastatzen dute, eta, horren ondorioz, OEB murriztu egiten da (% 25-40 bitartean). Jalkitzen diren solidoak -araztegiaren lehen mailako lokatzak deiturikoak- sedimentadorearen beheko partean jasotzen dira. Prozesua itxura desberdineko dekantagailuetan egiten da, eta ohikoenak angeluzuzenak edo zirkularrak dira (ikus 9.17 Irudia). Angeluzuzenetan, ura alde batetik sartzen da, eta aurkako aldetik irten; zirkularretan, aurretratamendutik datorren ura dekantagailuaren erdiko partetik sartu ohi da. ITURRIA: Rubens S. Ramalho.Tratamiento de Aguas Residuales. Barcelona. Reverté.                                      1996.                        9.17. irudia.Dekantagailu motak. - Flotazioa Flotazioa sedimentazio-abiadura oso txikia duten substantziak kentzeko erabiltzen da. Eragiketa horren funtzionamendu-oinarria substantzia disolbagaitzek urarekiko duten dentsitate ezberdina da. Zenbait instalazio mota erabiltzen dira, hala nola flotazio mekanikoa edo aire disolbatua erabiliz lan egiten dutenak. Azken hori aire-mikroburbuilen eraketan oinarritzen da (ikusi 9.18. irudia). Mikroburbuilak partikulekin elkartzen dira, eta flotatzeko gai diren agregatuak osatzen dituzte. ITURRIA: Rubens S. Ramalho.Tratamiento de Aguas Residuales. Barcelona. Reverté.                                      1996.               9.18. irudia.Aire disolbatuaren bidezko flotazioa. - Koagulazioa/flokulazioa Instalazio batzuetan, sedimentazio-tasa koagulazio- eta flokulazio-prozesuak erabiliz handitzen da. Hala, lehen mailako dekantazio arrunt batekin kendu ezin diren solido koloidal txikiak kentzen dira. Partikula koloidal horien diametroa 10-1-10-3m-koa da, eta uren bi ezaugarrien erantzule dira: uhertasuna eta kolorea. Partikula koloidalak edo mizelak kentzeko, haiek koagulatzen, aglomeratzen eta jalkitzen laguntzen duten substantziak gehitu behar dira. Uraren tratamenduan, “koagulazioa” terminoak sistema koloidalen ezegonkortze-fenomenoa adierazten du. “Flokulazioa” terminoak, berriz, ezegonkortutako partikula koloidalen aglomerazioa adierazten du; hari esker, partikula handiagoak eratzen dira. Koagulazioa elektrolitoen adizioaren bidez lortzen da. Koagulatzaile moduan gehien erabiltzen diren konposatu kimikoak Al3+eta Fe3+-zko gatzak dira (Al2 (SO4)3, FeCl3…). Koagulazio-prozesuaren aldagai esanguratsuenak honako hauek dira: uraren pH-a eta tenperatura, nahasketaren intentsitatea, uraren konposizioa (gatz mineralen edukia) eta koagulatzaile mota eta dosia. Koloideak ezegonkortzeko beharrezkoa den koagulatzailearen gutxieneko kantitateari koagulazio-dosi minimoa deritzo. Koagulazio-prozesua bi mekanismoren bitartez gerta daiteke: -Kargen neutralizazioa etaprezipitazioa(9.19.a. irudia): koagulatzaileen ioien kargek mizelen gainazaleko karga neutralizatzen dute. Hala, partikula koloidalak ezegonkortzen dira, eta aglomera daitezke da (mikroflokuloak eratu). - Koagulatzaileak eratutako prezipitatu baten gaineko adsortzioa edo ekorketa bidezko koagulazioa (9.19.b. irudia): agente koagulatzaile bat gehitzean, Al (OH)3-zko edo Fe(OH)3-zko hauspeakinak eratzen dira. Hauspeakinhoriek partikula koloidalak bildu eta arrastatzen dituzte jalkitzean, eta tamaina handiagoko partikulak eratzen dira. ITURRIA: C. Orozco, A. Pérez, M. N. González, F. I. Rodríguez, J. M. Alfayete.Contaminación Ambiental: una visión desde la química. Madrid. Thomson. 2003.    9.19. irudia.Koagulazio-mekanismoen eskema: (a) Kargen neutralizazioa (b)                            Adsortzioa eta ekorketa. Koagulatzailea gehitzean, erreaktibo kimikoa eta ura modu arinean nahasi behar dira, koloideen ezegonkortzea eraginkorra izan dadin. Horretarako, irabiaketa bortitza erabili behar da (100-200 rpm). Irabiaketa arina lortzeko, helizeak edo turbinak erabiltzen dira, besteak beste. Ondoren, irabiaketa leuna mantendu behar da (10-20 rpm), ezegonkortutako partikulak atxikitzeko, eta jalkigarria den flokuloa edo agregatua sortzeko. Abiadura geldo horrek ez ditu eratutako flokuloak apurtuko, eta hori mesedegarria da horiek aglomeratzeko. Ezegonkortutako partikula koloidalen aglomerazioari laguntzeko, flokulatzaileak erabil daitezke. Gaur egun, polielektrolito organiko sintetikoak erabiltzen dira gehien flokulatzaile gisa; horiek partikulen arteko “zubi” gisa jokatzen dute. 9.20. irudian,flokulazio-prozesuaren mekanismoa azaltzen da. Polimero bat gehitzean, koagulatzailearen eraginagatik ezegonkortutako mizelak elkartu eta makroflokuloak eratzen dira. ITURRIA: C. Orozco, A. Pérez, M. N. González, F. I. Rodríguez, J. M. Alfayete.Contaminación Ambiental: una visión desde la química. Madrid. Thomson. 2003.          9.20. irudia.Flokulazio-prozesuaren adierazpen sinplifikatua. Koagulazio-flokulazio prozesua burutu ondoren, flokuloz osatutako esekidurak sedimentazio-prozesu batjasaten du. 9.21. irudian,koagulazio/flokulazio tangak eta sedimentazio-andel bat agertzen dira.  ITURRIA: J. Glynn Henry, Gary W, Heinke.Ingeniería Ambiental. México. Prentice                                   Hall. 1999.    9.21. irudia.Koagulazioa-flokulazioa eta ondorengo sedimentazioa egiteko                                    sistema. 1 Ingurumen Kutsaduraren Tratamendua 
