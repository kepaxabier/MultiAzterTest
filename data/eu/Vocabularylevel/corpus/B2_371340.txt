Docutec Idoia Beobide, Matia ospitaleko farmazialaria. "Pilula artean" Idoia Beobide맍armazialariak urtebete darama Matia Fundazioaren ospitaleko farmazian lanean.Ospitaleko farmazian espezializatuta, lizentziatura amaitu zuenetik argi zeukan osasun-zentro batean lan egin nahi zuela, "ohiko farmazia baino interesgarriagoa delako". Fundazioaren gain dauden 800 gaixoentzako tratamenduak prestatzea eta farmakoen arteko interakzioak마tzematea dira bere eguneroko eginbeharrak. Etxeko despentsa bezalaxe, ospitaletako farmaziak jendearen begi-bistatik kanpo daude, baina berebiziko papera jokatzen dute. Ospitaleratuta dauden gaixoak kontuan izanik, farmazian beharrezkoak diren farmakoak gordetzen dira. Izan ere, ospitale bakoitzeko farmaziak ezaugarri jakin batzuk ditu, bertan dauden gaixoen arabera. Matia Fundazioaren ospitalea, esate baterako,마dineko pertsonen gaixotasunetan espezializatua dago. Donostian kokatuta, 103 ohe ditu eta aurten berritze-lanetan murgilduta dago. Farmaziako apaletan milaka farmako pilatzen dira, zaila da zenbat dauden kontatzea. Bertan, Idoia Beobide farmazialaria aurkitu dugu. Idoia Beobidek urtebete darama Matiako ospitaleko farmazian lanean. Beste lau lankide ditu, denak emakumeak, eta giro polita dute. Beti irribarretsu, bere ibilbideaz mintzatu zaigu Beobide. Sei urte pasatu dira Farmaziako lizentziatura bukatu zuenetik, eta argi zuen hasieratik nahiago zuela ospitale batean lan egin, botika batean baino. "Duela sei urte, Farmaziako ikasketak bukatu eta bi lekutan hasi nintzen praktiketan: goizean, ospitale batean, eta arratsaldean, botika batean. Bi lanak oso desberdinak dira eta ospitaleko lana izan zen gehien gustatu zitzaidana. Botikan, jendearen aurrean zaude eta tratatzen dituzun gaixotasunak arinagoak dira: katarroa, eztarriko mina, gripea... Ospitalean, berriz, medikuekin harreman estuagoa duzu eta lana interesgarriagoa iruditzen zait. Orduan, BAFE (barneko farmazialari egoiliarra) egitea erabaki nuen: titulu hori farmazialariok ateratzen dugu ospitaletan lan egiteko eta medikuek egiten duten BAME (barneko mediku egoiliar) edo MIR tituluaren parekoa da. Oposiziora 1.600 lagun inguru aurkeztu ginen eta 30. postuan gelditu nintzen. Txagorritxuko Ospitalea aukeratu nuen eta bertan lau urtez egon nintzen espezializazioa lortu arte". Ospitaleko farmazian espezializatu ondoren, Gipuzkoako Institutu Onkologikoan eta Donostia Ospitalean aritu zen, Matiatik proposamena jaso arte. Geroztik, urtebete igaro da eta Beobidek azkar hartu dio neurria. "Farmazian bost langile gaude eta giroa Txagorritxukoa baino familiarragoa da", aitortzen du. Gida: medikamentuen biblia Idoia Beobide goizeko hamar eta erdietan sartu da lanera. Lehenik, intraneta kontsultatu du, zaharren egoitzetan izan diren tratamendu-aldaketak ikusteko. Matia Fundazioak bost zaharren만goitza ditu eta tratamenduak ospitaleko farmaziatik ateratzen dira astean behin. Horretarako,맗ilula-kaxa handiak erabiltzen dituzte, asteko egun guztietan gaixoek hartu beharreko botikekin. Aldaketak, berriz, egunean-egunean bidaltzen dituzte. "Sartzen naizenean, egoitzetan izan diren tratamendu-aldaketak begiratzen ditut, txoferrak goizeko hamaiketan eta hamabietan etortzen direlako botiken bila. Ospitalekoak ez dauka horrenbesteko presarik, arratsaldeko hiruretan banatzen dituztelako botikak". Ospitalean dauden 100 gaixoentzako tratamenduak, ordea, egunero prestatzen dituzte. Horretarako, medikuekin harreman estua dute. Izan ere, botikak prestatzeaz gain, medikamentuen artean sor daitezkeen interakzioak aztertzen dituzte eta, arazoren bat aurkituz gero, medikuari jakinarazten diote. Horren haritik, sarritan, farmazia medikuen informazio-gune bilakatu ohi da, medikamentuen inguruko zalantzak argitzeko farmazialariengana jotzen baitute. Medikuak botikak aukeratzeaz arduratzen badira ere, ospitale bakoitzak protokolo ezberdinak garatzen ditu botikak hautatzerakoan. Matian, hain zuzen, adineko pertsonentzat egokiak diren farmakoen많ida prestatzen dute bi hilabetean behin. Gida horrek farmazian dauden medikamentu guztiak jasotzen ditu, farmakoen ezaugarri guztiak zehaztuz: dosia, administratzeko modua, ondorioak... Horrela, medikuentzat zein botikarientzat ezinbesteko tresna da. Izan ere, Beobidek dioenez, merkatuan 15.000 farmako baino gehiago daude adinekoentzat; farmazian, berriz, 1.500 inguru. Gainera, uneoro kaleratzen dira farmako berriak. Beraz, aukeraketa egitea ezinbestekoa da. "Bi hilabetean behin FarmaziakoBatzordea biltzen da: farmazialariak, zuzendari medikoa, geriatra bat, mediku bat eta egoitzetako zein ospitaleko erizain bana. Bertan, gure gaixoentzat egokiak diren farmakoak aukeratzen ditugu. Horretarako, farmakoen alderdi guztiak aztertzen ditugu:만raginkortasuna, prezioa eta adineko pertsonengan izan ditzakeen ondorioak. Orduan, farmako berri bat onartzen dugunean edota gidan dagoen bat alde batera uzten dugunean, gida berri bat argitaratzen dugu". Programa berritzailea Bestalde, botiken administrazioan gerta daitezkeen akatsei aurre egiteko, programa막erritzaile bat jarri dute martxan Matiako ospitalean. Gutxitan gertatzen bada ere, farmazialariak medikuaren agindu jasotzen duenetik erizainak botikak banatzen dituen arte aukera anitz daude nahasketaren bat izateko. Botikak egiten duen ibilbidearen muturrean erizainak daudenez, haiek dira akatsak identifikatzeaz arduratzen direnak. "Medikuen erabakiak farmaziatik pasatzen dira eta akatsa egotekotan gu gara konturatzen garenak. Gure akatsak, berriz, erizainek antzematen dituzte. Erizainek akatsak apuntatu egiten dituzte eta hiru hilabetean behin biltzen gara horiek aztertzeko". Programa마itzindari horrek urtebete darama martxan eta, dagoeneko, hainbat aldaketa ekarri ditu. Farmazian, esate baterako, farmako batzuk lekuz aldatu dituzte, askotan horien artean nahastu egiten zirela ikusita. Egoitza batean, berriz, botikak banatzen dituen erizaina beti bera izatea erabaki dute, akatsak izateko arriskua murriztu egin delako. Oihana Prado (Kazeta5) ____ Nahi izanez gero, honi buruzko ariketa-sekuentzia badaukazu Osatuz webgunean egiterik, 371299 zenbakian sartuta.