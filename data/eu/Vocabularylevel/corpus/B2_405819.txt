Docutec Javier Rey, emagina Javier Rey만maginak 1.200 haurren jaiotzan hartu du parte. Euskadiko ospitale batean lan egin zuen lehen gizonezko emagina da Jabier. Ia nahi gabe hasi zen espezialitate honetan lanean, baina gaur egun ez lukeela besterik aukeratuko dio. Bilbon emagintzako-ikasketak egin ondoren bi urte eman zituen lanean Gurutzetako Ospitalean, Donostiara iritsi baino lehen. Lanean hasi zenean ez zuen맖gibide honetatik gehiegi espero, baina orain "ondo dakit zertan datzan eta zer nahi dudan". Osasun-arloan, lanik alaiena berea dela adierazi digu. "Normalean, ospitaleetan miseriak izaten dira, gure kasuan izan ezik. Harremana gustatzen zait, oso pertsonala baita. Bestalde, hasten duzuna bukatu egiten duzu: hamabi orduko맚xandak egiten ditugu, eta beraz, denbora aski izaten dugu ekindako lanari amaiera emateko". Gizonezko emagin bat Javierri ezinbesteko galdera egin behar izan diogu: gizonezkoa izateak bere lanean lagundu edo kalte egin dion. "Ez bata, ez bestea. Elkarrizketa hau, adibidez, gizonezkoa naizelako sortu da. Ez dut nabarmendu nahi, ospitalean beste edozein emakume emagin bezalakoa naiz eta hala hartzen dut neure burua ere". Andre artean egoteak gauza on eta txarrak dituela aitortzen badu ere, gustura dabilela nabarmentzen du. "Andreen artean eta andreentzako egiten dut lan, eta oso ongi moldatzen naiz. Inbidia pixka bat ere izaten dute ingurukoek, andreekin asko egoten naizelako. Dena dela, ez dut uste emakumeak gehiago ulertzen ditudanik. Izaten du, hala ere, oztoporik. "Batzuetan, hainbat gizonezkok ukatu egin izan didate beren emakume bikotekidearekin lan egitea, ijitoek edo arabiar batzuek esate baterako; ulertzekoa da, dena den, arrazoi kulturalak tartean daudenean". Horrez gain,만rditzeko une larri eta estresagarrian, emakume batzuek beren sufrimendua ulertzeko많aitasunik ez duela leporatzen diote. "Egia da inoiz ez dudala sentituko emakume batek erditzean sentitzen duena, baina 20 urteko esperientzia dut eta enpatia sentitzeko gai naiz", esan digu Javierrek. Ogibidearen izenak emakumea ekartzen dio burura edonori, batez ere gaztelaniaz (matrona). Gizoneko emagina izendatzeko lege-hutsunea dagoela argitu digu. "Matrono esaten digute, baina niri ez zait batere gustatzen. Real Academia Espa絪lari galdetzea erabaki nuen eta matrono ez zela posible esan zidaten. Niri gaztelaniaz comadrona erabiltzea gustatzen zait, eta euskaraz emagina esaten didate". Unea iritsi da Ospitaleko emaginek hainbat funtzio dituzte: erditzea monitorizatzea, larrialdiez arduratzea, haurdun daudenekin salairuan egotea... Baina funtziorik ezagunena erditzean laguntzea da. "Lehenengo neure burua aurkezten dut, eta gero erditzeko plana egiten dugu, naturala edo ohikoa izango den erabakitzeko.Ebakuntza-gelan, berriz, erditze gehiago izan al dituzten galdetzen diegu, eta baita eskakizun berezirik ba ote duten ere: epidurala nahi duten, esku-hartze asko edo gutxi nahi duten...". Hasieran, emakumeek Javier ikusten dutenean, harrituta gelditzen direla aitortu digu. "Gehienek badakite existitzen naizela eta toka nakiekeela. Emakumeek onartu egiten dute ginekologoa gizonekoa izatea, baina emagina gizonezkoa izatea ez da hain arrunta. Eta emagina denbora guztian egoten da erditzean, eta ginekologoa, aldiz, une batez, eta ez beti. Emakumeekin dugun harremana ezberdina da, hurbilagoa". Erditze guztiak ezberdinak dira, baina batzuk besteak baino bereziagoak direla baieztatu digu Javierrek. "Erditze guztiak dira politak, baina badira oso bereziak direnak. Andre batekin, arrazoi bat edo bestea dela medio, harreman berezia suertatuz gero, erditze hori aparta izango da. Batzuk negar batean egoten dira haurra jaiotzen denean, eta beste batzuk, aldiz, oso serioak dira". Guztietan berezienak bere semeenak izan ziren. Javierrek hiru seme ditu eta emagin aritu zen hiruretan. "Lehenengo bietan, dilatazioa etxean egin genuen, garai hartan ez zen epidurala orain bezala eskaintzen; jaiotzeko unean, berriz, beste emagin batekin egon nintzen. Hirugarrenean, ordea, dena neuk egin nuen. Guztietan bereziena izan zen". Erditzeko topikoei buruz Javierrek esan digunez, erditzeak zeharo aldatu dira azken 20 urteotan. Epiduralaren erabilera, haurdunaldiaren jarraipen zorrotzagoa, erditze naturalagoen joera eta bikotekidearen protagonismoa handitu izana dira aldaketa nagusiak. Ildo horretatik, benetako protagonista emakumea bera dela azpimarratzen du. "Bikotearentzat ikaragarri ederra da umearen jaiotzan parte hartzea, baina ama da protagonista bakarra, berak izaten baitu umea. Nik, aldiz, umea jaso egiten dut. Pazientzia handia izan behar da, horrela ateratzen baitira gauzak ongi. Jaiotzen denean, umea amaren gainean jartzeko unea da onena". Donostia Ospitalean 13 erditze izaten dira막atez beste egunero. Alderdiren batek erditze kopurua baldintzatzen ote duen galdetu diogunean, ez digu erantzun zehatzik eman. "Lau erditzetik bat induzitua izaten da gaur egun, eta beraz, estatistikak porrot egiten du. Gauean erditze asko gertatzen dira, bai, baina baita egunez ere.Ilgora edo말lbetea dagoenean ere, badirudi erditze gehiago daudela, baina ez da beti hala izaten. Uste dut badagoela baldintzatzen duen zerbait, baina ez dut uste ilargia soilik denik. Presio atmosferikoa, agian... Zaila da jakitea, baina egia da sarritan patroi batzuk errepikatu egiten direla".