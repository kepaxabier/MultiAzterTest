Docutec Ekografia Zer da ekografia? Ekografia teknika erradiologiko bat da, gorputz-ataletako irudiak lortzeko frekuentzia altuko맙oinu-uhinak eta ordenagailu bat erabiltzen dituena (horrela abdomeneko ekografiak egin daitezke, edo bularretakoak, emakumeen pelbisekoak, prostata, eskroto, tiroide edo paratiroide많uruinetakoak, nahiz sistema baskularrekoak). Gorputzaren barruko organoen funtzionamendua ikusteko erabiltzen dira ekografiak, eta baita hainbat맖dol-hoditan barrena doan zirkulazioaren fluxua ebaluatzeko. Ekografiak egin daitezke baita haurdunaldia bitartean ere, fetuaren garapena ebaluatu eta baloratzeko. Gaur egun badira hiru dimentsioko irudiak lortzeko modua ematen duten ekografoak eta baita lau dimentsiokoak ere (hauek mugimendua ere hartzen dute barne). Miaketak만z dio batere kalterik egiten pazienteari, ezta minik ere,맠iztadak egiten direnean izan ezik. Ultrasoinuen esposizioak eragindako마lbo-ondoriorik ez da egiaztatu ez pazienteetan, ezta tresna manipulatzen duten profesional sanitarioetan ere. Horri esker da hain garrantzitsua proba hau haurdunaldian. Bestalde, prozedura merkea da, beste batzuen aldean. Ekografia interbentzionista egiten duten prozesuetan gerta daitekeen mina baretzeko anestesia lokala ematen da kasu batzuetan. Beste batzuk analgesiko edo antsiolitikoak erabiltzen dituzte proba egin aurretik, eta baita zain barneko bide bat hartu eta erradiologiako erizainak monitorizatzea ere, farmakoak ematea beharrezko izango litzatekeen kasuetarako. Ze prestaketa behar da aldez aurretik? Ez da prestaketa berezirik behar, baina zein gorputz-atal aztertu behar den, badira kontuan hartu beharreko puntu edo gomendio batzuk. _ Abdomen edo sabeleko ekografietan, miaketa honetatik ahalik eta informaziorik gehiena lortzeko, hesteetan gasik ez egotea komeni da, ultrasoinuekin interferentziak eragingo bailituzke. Horregatik, probaren aurreko 8 orduetan baraurik egotea gomendatzen da, eta bezperan janari haizetsuak, gasak eragin ditzaketenak, saihestea (lekaleak, berdurak eta frutak, ogia eta pastelak, edari gasdunak, etab.) _ Azterketa ginekologikoetan,맔askuria beteta edukitzea komeni da. Horrela, proba egin aurretik ur ugari edatea gomendatzen da, proba hasi baino ordubete lehenago eta ordu-erdi lehenago bukatuz, eta miaketa egin aurretik pixarik ez egitea. _ Giltzurrunetako, zati bigunetako (tiroide, barrabil, etab.etako) nahiz bularretako ekografiek, edo ekografia baskularrek, ez dute aurre-prestaketarik behar. Gaixoak ez dio medikazioa hartzeari utzi behar, eta diabetikoa baldin bada medikuari galdetu behar dio. Nola egiten dira ekografiak? Ekografiak modu anbulatorioan egin daitezke, proba honek ez baitu eskatzen prestaketa berezirik, ezta gaixoa ospitalean ingresatu beharrik ere. Gel moduko substantzia bat zabaltzen da aztertu nahi den gorputz-atalean, eta substantzia horrek만roale bezala jokatzen du ekografian. Ultrasoinu-uhinak igortzen dira transduktore izeneko aparatu baten bitartez, eta uhin horiek pazientearen gorputzean zehar pasatzen dira. Transduktorearen soinua gorputzaren barruko egituretan islatzen da, eta soinuen informazioa ordenagailu batek aztertzen du, telebista-pantaila batean egitura horien irudia sortuz. Mugimenduan dauden imajinak bideo-zinta batean grabatu daitezke: fetuaren막ihotz-taupadak ikus daitezke horrela, edo odolak nola korritzen duen arteria eta zainetan barrena. Nork egiten du proba hori? Erradiodiagnostiko zerbitzuko erradiologoek egiten dituzte normalean ekografiak, baina zenbait kasutan beste espezialista batzuk arduratzen dira proba horiek egiteaz. Esate baterako, ginekologoak izan ohi dira ekografia obstetrikoak egiten dituztenak, edo kardiologoak ekokardiogramez arduratzen direnak. Zeintzuk dira ekografia mota nagusiak? Ekografia teknika diferenteak erabiltzen dira, baldintza eta egoera bakoitzaren arabera. Azterketa ekografiko ohikoenen artean, ondorengoak aipa daitezke: * Doppler ekografia. Odol-fluxua ebaluatzen du, gorputz-atalen bat aztertzeko egiten ari den ikerketa zabalago baten barruan. Dopplerrak arteria edo zainetan arazoren bat ba ote dagoen jakiteko modua ematen digu. * Ekografia baskularra. Sistema baskularra, eta honen funtzioa, bere osotasunean ikusteko erabiltzen da, odolbildu edo koaguluen detekzioa barne hartuz. Egitura baskularrak ebaluatu, eta horietan dilatazioak, estuguneak,막uxadurak edo bestelako alterazioak badauden ala ez analizatzeko balio du. Gehienetan lepokoak, beso eta zangoetakoak izan ohi dira aztertutako odol-hodiak, arteriak nahiz bena edo zainak, eta baita by-pass kirurgikoen azterketak (injertu baskularrak) eta hemodialisirako fistula arteriobenosoak ere. * Ekokardiograma. Bihotzeko gaitzak, balbulopatiak bereziki, aztertzeko oso erabilia, bihotzak odola맗onpatzeko duen gaitasuna eta eraginkortasuna ebaluatzen du. * Sabeleko ekografia. Abdomeneko organoetako (giltzurrun, gibel, pankrea,막ehazun-maskuria) edozein anomalia aztertzeko erabiltzen da, esate baterako behazuneko harriak edo tumoreak. * Ekografia obstetrikoa. Fetuaren garapena monitorizatzeko erabilia, hazkunde normala baloratzeko nahiz gerta daitezkeen malformazio edo anomaliak ikusteko modua ematen du. * Ekografia pelbikoa. Pelbiseko minaren arrazoia zein den aurkitzeko, adibidez haurdunaldi ektopikoa emakumeen kasuan, nahiz tumoreak edo masak detektatzeko erabilia. Umetokiaren, obulutegiaren edo inguruko ehunen xehetasun gehiago behar izanez gero, azterketa berezi bat egiten da, aurrez esterilizatu ondoren baginatik sartzen den bereizmen handiko transduktore bereziarekin. * Mamografia. Bularra aztertzeko erabiltzen da. * Tiroideko ekografia.Tiroide-guruina ikusi eta bertako edozein anomalia (bozioa, tumoreak, kaltzifikazioak, etab.) detektatzeko erabiltzen da. * Eskrotoko ekografia.Barrabiletako patologia ikertzeko erabiltzen da. * Prostatako ekografia. Miaketa fisikoan sumatutako edozein nodulu aztertzeko erabilia (tamaina jakiteko,맖nairea edo gaiztoa ote den erabakitzeko, etab.) * Lokomozio-aparatuko ekografia. Muskuluen patologia jakin batzuk (urratzeak, adibidez) aztertzeko erabiltzen da. * Ekografia interbentzionista. Hainbat gorputz-ataletan (tiroidean, prostatan, etab.) laginak hartzeko erabiltzen da. Jabier Agirre, UZEI