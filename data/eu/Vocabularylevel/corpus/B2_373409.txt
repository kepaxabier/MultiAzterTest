Docutec Gipuzkoako Emergentziak. "Emergentzietako protagonistak" 112, edozein emergentziaren aurrean markatu behar diren hiru zenbaki horiek aski ezagunak dira denontzat; telefonoaren beste aldean dauden aurpegiak, ordea, zeharo ezezagunak. Orain arte, behintzat. Euskal Autonomia Erkidegoko (EAE) Emergentziak hiru hiriburuetan kokatuta dauden zentro koordinatzaileetatik맒udeatzen dira. Gu Donostiako Emergentzietako koordinazio-zentroan aritu gara langileekin hizketan. Karlos Ibarguren medikuak eraman gaitu bertara. Hainbat urtez anbulantzietan mediku aritu ondoren, prestakuntza eta zuzendaritzako lanetan dabil orain Karlos. Bere eskutik, emergentzien funtzionamendua ezagutu dugu. Horrela, telefonoak jotzen duenetik aurrera gertatzen denaren lekuko izan gara. "112 telefonoa markatuz gero, SOS Deiak-ek jasotzen du deia eta osasunarekin zerikusia badu guri pasatzen digute. Oso urgentea denean, medikuari pasatzen diote zuzenean, baina, bestela, Osakidetzako operadoreek hartzen dute. Orduan, oinarrizko informazioa jasotzeko galdera batzuk egiten dituzte: "non zaude?, zein da zure telefono-zenbakia?, zer gertatu da?, zenbat lagun daude tartean?..." Deia egiten denean, oso garrantzitsua da galderei lasai erantzutea eta ez만skegitzea operadoreak esan arte. Behin informazioa ordenagailuan erregistratuta dagoenean, operadoreak berak막aliabideren bat bidaltzeko erabakia har dezake edo beharrezkoa ikusiko balu, medikuari pasatuko lioke deia", argitu digu Ibargurenek zentrora sartu garenean. Bertan 20 bat operadore daude, SOS Deiakoak eta Osakidetzakoak kontuan hartuta. Medikuen kopurua, berriz, baxuagoa izan ohi da: normalean, mediku bat edo bi egoten dira, beharren arabera. Karmelo medikua bertan aurkitu dugu, lanez gainezka. Hamar urte darama koordinazio-zentroan eta urteetako esperientzia oso lagungarria dela baieztatzen du. "Dei asko izaten ditugu eta burua argi izan behar duzu azkar erantzun ahal izateko. Lana oso estresagarria da, baina dagoeneko ohituta nago, 10 urte baitaramatzat hemen". Operadoreek deia pasatzen diotenean, Karmelok egoeraren diagnostikoa egin behar du lehenbailehen. Eta ez da erraza jakitea zer gertatzen zaion telefonoaren beste aldean dagoen pertsonari. Halere, urteetako esperientziak asko laguntzen du. Askotan, ordea, larrialdietarako baino gehiago, kontsulta bat egiteko deitzen du jendeak. Kasu horietan, medikuak zer egin behar duen aholkatzen dio deitu duenari. Anbulantzia baten barruan Koordinazio-zentrotik Gipuzkoako anbulantzia guztiak kudeatzen dira:Bizi Euskarri Aurreratukoak (BEA),Oinarrizko Bizi Euskarrikoak (OBE) eta helikopteroa, duela gutxi estreinatu dutena. Bakoitzak bere ezaugarriak ditu eta, kasuan kasu, bat edo beste bidaltzen dute. OBE izenekoak arruntenak dira. EAEn 66 daude eta enpresa pribatuekin hitzartutako anbulantziak dira, hau da, pertsonala ez da Osakidetzakoa, baina zentro koordinatzailearen esanetara daude. Anbulantzia horiek guztiak erkidegoko hainbat eremutan banatuta daude, leku guztietara garaiz iritsi ahal izateko. Horietan, erizain eta gidari bana joaten dira eta galtza urdinak erabiltzen dituzte.' Bizi euskarri aurreratuko anbulantzien lantaldea, berriz, hiru lagunek osatzen dute: gidariak, erizainak eta medikuak. EAEn horrelako 10 daude eta edozein emergentziari aurre egiteko beharrezkoa den materiala dute:마rnasgailuak, infusio-ponpak, desfibrilagailu-monitoreak... Berdez jantzita eta irribarretsu, BEA anbulantzia bateko lantaldeak hartu gaitu. "12 orduko맓analdiak egiten ditugu. Gaur, egunez lan egitea egokitu zaigu: goizeko 9etatik gaueko 9ak arte. Ordu asko ematen ditugu elkarrekin eta, horren ondorioz, oso harreman estua dugu. Gure artean ez dago sekreturik. Gainera, une txarrak elkarrekin igarotzeak harremana are gehiago estututzen du", dio Arantza Zabaleta medikuak, bere lankideek buruarekin baietz esaten duten bitartean. Daniel anbulantziako erizaina da eta Zabaletaren hitzak막erresten ditu: "Gure artean oso giro ona dago. Hala behar du izan, une larriei aurre egiteko beharrezkoa baita gure artean ondo moldatzea". Danielen arabera, emergentzia kopurua aldatu egiten da egun batetik bestera. "Baliteke egun batean bi larrialdi izatea eta hurrengo egunean, berriz, hamar. Hala ere, eguneko emergentzien막atez bestekoa zortzi da. Egia esan, ez dago aspertzeko tarterik: emergentziarik ez dugunean, basean egotean gara irakurtzen edota ikasten". Aire bidezko anbulantzia Duela urtebete jarri zuten martxan osasun-emergentzietarako helikopteroa. Pilotua eta mekanikaria kontratupekoak dira; medikua eta erizaina, berriz, Osakidetzakoak. Sondikako aireportuan du kokalekua, baina Ibargurenek emandako datuen arabera, "20 minutuan gure erkidegoko edozein puntutara iristen da". Helikopteroak BEA anbulantziaren funtzio bera dauka, hots, edozein emergentziari aurre egiteko materiala du eta erreskateko helikoptero baten osagarri da. "Herrizaingo Sailak erreskaterako helikoptero bat dauka eta ezaugarri desberdinak ditu: esate baterako, jendea igotzeko edota jaisteko sistema dauka. Gureak, aldiz, lur hartu behar du jendea igo edo jaitsi ahal izateko. Biak osagarriak dira, hortaz: gerta daiteke istripu batean haiek erreskatea egitea eta gu garraioaz arduratzea". Aire bidezko anbulantzia erabiltzeko irizpideak, nagusiki, bi dira: anbulantzietatik urruti gelditzen diren lekutara iristea edota herrietako anbulantzien hutsuneak betetzea. Oihana Prado (Kazeta5) ____ Nahi izanez gero, artikulu honi buruzko ariketa-sekuentzia badaukazu Osatuz webgunean egiterik, bilatzailean 377255 idatzita.