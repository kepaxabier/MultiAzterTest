Docutec Astebete telebistarik gabe Astebete telebistarik gabe egotea eskatu diete Baiona Ttipiko biztanleei. Aste horretan, bai haurrek eta bai gurasoek ere tresna horrekiko duten harremanaz hausnartzea nahi dute antolatzaileek. Haurrei zuzenduriko lantegi batekin hasi zen larunbatean "telebistarik gabeko astea" eta apirilaren 9an bukatuko da. Auzokide guztiei epe horretan telebista itzaltzea eskatu diete.젨 첣ehen urtea da, beraz, ez dugu jende asko espero. Batzuk etorri zaizkigu erranez oihal bat jarriko zutela telebistaren gainean aste osoan, argitu zuten antolatzaileek . Telebista ez ikustea ez da, halere, astea antolatzen dutenen helburua, baina bai tresna horrekiko lotura apaltzea. 첞aurrek egunean 3 eta 4 oren artean pasatzen dituzte telebistaren aurrean. Aste horretan, bai haurrek eta bai gurasoek ere tresna horrekiko duten harremanaz hausnartzea nahi dugu. Telebistak, nahi edo ez, gizarte harremanak oztopatzen ditu, nabarmendu zuten.젨 Horretarako, aste osoan haurrei zuzenduriko lantegi, joko eta beste animazioak eskainiko dituzte. Helduentzat berriz, film eta dokumental proiekzioak izanen dira. Deus ez ikusteko젨 Telebistarik gabeko astea dagoela-eta, GARAk biztanleen iritzia jaso nahi izan zuen. Baina, gutxik ukan zuten ekimenaren berri. Halere, erantzuterakoan, gehienek ez zuten zehaztu egunean zenbat denboraz ikusten zuten telebista. Eta, guztiek bat egiten zuten telebistan ikusteko gutxi zegoela esatean.젨 첚z dut ikusten. Baina, berriak, foileotiak eta egunean zehar dauden jokoak ikusten ditut. Telebistak, halere, tonto bilakatzen gaitu, adierazi zuen Mariek, hirurogeita hamar bat urteko emakume batek. Telebista gutxi ikusten zuela esan baldin bazuen ere, bere adinean beste aisialdiak atzematea zaila zela aitortu zuen. Laurence Urrutiak, bestalde, gaia oso minberatsua zela erran zuen. 첔skok nahiago dute ez erran zenbat denbora egoten diren telebistaren aitzinean, beren bizi errealitatearen aurrean jarriko baititu, esan zuen. Emazte horrek telebistarik ez zuela adierazi zuen. 첕adira telebista ikustea baino askoz gauza gehiago, gehitu zuen. Jean Michel Dihartcek, berriz, nahiago du egun osoa bideo jokoekin aritu telebista ikustea baino. 젷Duela lau urte lehen bideo jokoa erosi nuenean, telebista utzi nuen. Gauean pizten dut berriak edo filmaren bat dagoenean. Jokoak zuk aukeratzen dituzu eta, txarra baldin bada, ez duzu erosten. Telebista programak inposatu egiten dizkizute, azaldu zuen.