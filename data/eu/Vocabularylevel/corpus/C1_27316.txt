Docutec Nekazaritza ekologikoa, baserritarren duintasunaren aldeko hautua Gregorio baserritar ekologikoa da. Bere barazkiak eta ganaduak nekazaritza ekologikoaren ziurtagiria jaso du. Hori lortzeko zer egin behar izan duen eta mota honetako nekazaritzaren arazoak aipatzen ditu. KRISTINA MARTIN / Gregorio Zuaznabar Anoetako Sarobe baserriko jabea da. Goizean goiz egin zigun harrera bere baserrian, 10.00etan herrira jaitsi behar zuelako ortuariak azokan saltzera. Asteotako izotzak kalte handia eragin dio uztari, bereari, bai eta inguruetako baserritarrenari ere. Lur gainera agertzen hasiak diren urazen hostoak burumakur zeuden. 첣ainotu samar dago orain, baina eguraldi ona datorrela dirudi, zioen Zuaznabarrek zerura begira, zeruak oraindik nahiko itxura petrala zeukala artean. Euskal Herriko edozein baserriko deskribapena izan zitekeen, baina Sarobe baserriak badu berezitasunik: ortuari ekologikoak ekoizten ditu. Horretaz gain, esne ekologikoa ere ekoizten du Sarobeko jabeak. Lakuako Gobernuak horretarako egiaztagiria sortu du, eta hiru herrialdeetako agiri horren jabe den bakarra dugu Gregorio. Nekazaritza ekologikoan sartzeko zenbait aldaketa egin behar izaten dituzte baserritarrek. Lur saila nekazaritza ekologikora egokitzeko prozesuak bi urte dirau. 첞orren ostean arauak betetzen badituzu, ziurtagiria ematen dizute, argitu zuen Zuaznabarrek. Baina Gregoriok legeari aurrea hartu zion, bera nekazaritza ekologikoan hasi zenean oraindik ez baitzegoen kontseilu arautzailerik. 첰aldetxo bat hasi ginen Gipuzkoan, 1995ean. Ikastaro batzuk egin, informazioa eskuratu eta martxan jarri genuen, azaldu zuen. Kontseilu arautzailea urte bi beranduago sortu zen. Lurrarekiko harreman logikoa 첣ehen nekazaritza tradizionala egiten genuen. Nekazari bezala, nekazaritza ekologikoak bestea baino gehiago asebetetzen nau, eta hemengo baserri txikietarako irtenbide egokia dela uste dut. Gainera, lurrarekin eta ganaduarekin dugun harremana zuzenagoa eta logikoagoa da horrela, argudiatu zuen Sarobeko jabeak. Nekazaritza ekologikoan aritzeak, ordea, baserritarren behar egiteko modua aldatzen du. 첚zin dugu lurrean ongarri kimikorik erabili, lur sail eta ganadu kopuruaren arteko proportzioa gorde behar dugu, ganaduaren elikagaien oinarriak gure lurrean ekoizten duguna behar du izan; ganaduaren janak, pentsua edo zuhaina, nahiz eta kanpotik ekarri, ziurtagiri ekologikoa eduki behar du, adierazi zuen. Dena dela, kanpotik ekarritako pentsuetan badute tarte bat: %10 ekologikoa ez izatea baimenduta daukate ekonekazaritzan dabiltzan baserritarrek. 첝anaduaren berezko mugimenduak errespetatzen saiatu behar dugu, larrean ere egon behar dute, gaineratu zuen. Baratzari dagokionez, nekazaritza intentsiboak baditu abantailak nekazaritza ekologikoarekin alderatuta: uzta arinago etortzen da, eskulan gutxiago behar da, eta erosoagoa da, esaterako, ongarri naturala bota ordez, pilula erabiltzea. Izurriteek eta jelak, ostera, ez dute barkatzen, eta nekazaritza mota guztiak kaltetzen ditu. Laburbilduz, 쳌ekazaritza intentsiboan produkzioak dauka lehentasuna, eta nekazaritza ekologikoan, aitzitik, bigarren mailan gelditzen da, baietsi zuen Zuaznabarrek. Abereen osasuna zaintzeko modua ere oso desberdina da nekazaritza intentsiboan eta ekologikoan. 첝aixotasunen prebentzioan egiten dugu ahalegin nagusia, arazoak ekiditeko. Funtsezkoa da ganaduaren arraza, esaterako, eta produktibitateari begiratu ordez, baserritartasunari ematen diogu lehentasuna, esan zuen Sarobeko jabeak. Gaitzak sortu aurretik ekidin Prebentzio neurriak, baina, ez dira hutsezinak, eta batzuetan ganadua gaixotu egiten da. Horiek sendatzeko moduan ere bereizten dira ekonekazariak. 첞omeopatia erabiltzen dugu. Ganaduari gaitza neurri txikian sortzen dioten zenbait gai ematen diegu. Horrela, ganaduak berak gaitz horren defentsa garatzen du, eta, gaitza benetan etorriz gero, defentsa bizkorragoak dituzte, azaldu zuen baserritarrak. 첔nimaliak sukarra baldin badu, sukarraren kontrako botikak sartu ordez, gorputzak berak sukarrari aurre egiten irakasten zaio, zehaztu zuen Jesus Calvillok, Fraisoro Nekazaritza Eskolako irakasle eta biologoak. Arazoa homeopatiaren bidez gainditu ezin denean, orduan albaitariengana jo dezakete ekonekazariek. 첕ehi batek gehienez urtean bitan jaso dezake tratamendua, aipatu zuen Gregoriok, eta behi bera bitan baino gehiagotan eroan behar badu, behi ekologikoaren egiaztagiria galtzen du. Nolanahi ere, Zuaznabarren berbetan, homeopatiaren bitartez arazo gehienak konpontzen dira, albaitariengana jo behar izan barik. Baserritarrak, baina, ez dira, homeopatian adituak, eta hori praktikan ipintzeko albaitarien gomendioei jarraitzen diete. 첥ire ardura da behien jarrera aldaketak behatzea, zein arazo dauzkan aztertzea, eta, horren arabera, albaitariek esaten digute gero zer egin, botika noiz eman eta abar, jakinarazi zuen. Lurrarekiko errespetu honek badu eragozpenik; esplotazio intentsiboan hazitako behi batek urtean 10.000 litro eman dezake, eta Gregorioren behi batek, berriz, 4.000 bat litro ematen du. Sarobe baserrian bada ganadua bazkatzera eroateko lur sail zabal bat, eta barazkiak landatzeko txikiago bat. 첕ertoko barazkiak dira, garaian garaikoak, eta ahalik eta mota gehien landatzen ditugu. Orain izozteek utzitako apurra baino ez daukagu, adierazi zuen Zuaznabarrek. Euskal Herrian zortziehundik gora ekoizle, elaboratzaile eta inportatzailek dihardute ekonekazaritzan (30 Bizkaian, 24 Araban, 45 Gipuzkoan eta 700 inguru Nafarroan). Erakundeen diru laguntzak jasotzen dituzte; Lakuak, adibidez, belardi hektareako 300 bat euro eta baratze hektareako 540 euro ematen die. 첰elesaio bat ikusi ostean, batzuk ikaratuta etortzen dira gure gaien bila, baina ez du luze irauten Nekazaritza ekologikoko produktuak ekoizteak modu intentsiboko ekoizpenak baino kostu handiagoa du, eta merkatuan horiekin lehiatzea ez da ahuntzaren gauerdiko eztula. Horregatik, ekonekazarien biziraupenaren giltzarria salmenta zuzena da. 첧roduktu ekologikoen bezeroa pertsona kontzientziatua da, baserria bultzatu nahi duena, eta horretarako pixka bat gehiago ordaintzeko prest dago, Jesus Calvillo Fraisoro Nekazaritza Eskolako irakaslearen arabera. Hala eta guztiz ere, prezioak ez dira hain desberdinak, produktuak baserritarren eskuetatik erosleenetara joaten direlako bitartekari barik; honela gastuak murrizten dira. 첔zokan, esnea eta barazkiak etxeetara eramaten ditut, produktu ekologikoak saltzeko bereziki sortutako elkarte batera ere eramaten ditut, inguruko taberna eta jatetxe batzuetara, azaldu zuen Zuaznabarrek. Produktu ekologikoek ez dute begi bistan modu intentsiboan ekoitzitakoetatik bereizten dituen ezaugarri nabarmenik. Are gehiago, 쳌ekazaritza intentsiboak baliabide gehiago ditu itxura hobe eta tamaina handiagoko barazkiak lortzeko, ohartarazi zuen Gregoriok. Zein da, bada, produktu ekologikoak kontsumitzera bultzatzen duen arrazoia? 첣aborategian azterketak eginez gero, orduan ikusten da aldea. Ekologikoetan ez da osagai kimikorik ageri, esan zuen. Behi eroen eta aholegarraren pizkundeak eragindako beldurrak eragin baikorra izan zuen ekonekazaritzan, baina boom horrek oso gutxi iraun zuen. 첕at-bateko erreakzioak dira. Batzuk, telesaioa ikusi dutelako edo, ikaratuta etortzen dira gure produktuen bila, baina laster ahazten zaie. Baliteke horren eraginez kontzientziazioan zerbait irabazi izana, baina oso mundu eroan bizi gara, eta duela urtebete behi eroen auzia portada guztietan agertzen zen arren, orain arazorik ez dela dirudi, salatu zuen Gregoriok. Gobernuek eta, batez ere, abeltzainek ederto dakite arazoa hor dagoela oraindik. 첝obernuak milioiak gastatzen ari dira. Hobe litzateke arazoaren ondorioak konpontzen hainbeste diru gastatu beharrean, arazorik ez sortzeko bitartekoak jarriko balituzte, proposatu zuen Zuaznabarrek.