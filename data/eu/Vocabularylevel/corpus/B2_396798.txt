Docutec Sindrome geriatrikoak Gaur egun Geriatria bezala ezagutzen dugun espezialitatearen kontzeptu berria XX. mendearen bigarren erdian sortu zen Britainia Handian. Bigarren gerrate mundialaren ondoren, adineko pertsonek osasun-arreta berezia behar zutela ikusi zuten talde batzuek. Ordura arte zahartzaroa eta gaixotasuna kontzeptu bera balira bezala erabiltzen ziren. 1969. urtean, Glasgoweko Royal Infirmary Hospital-eko Bernard Isaacs-ek마dineko gaixoei buruzko lan garrantzitsu bat burutu zuen. Bertan, geriatriko deitutako gaixoetan maizen aurkitzen zituen gaitzak aztertu eta lau talde definitu zituen:많elditasuna edo mugiezintasuna, inestabilitatea edo erorketak, inkontinentzia eta마dimen-narriadura. Handik aurrera, zaharretan geratatzen diren arazo berezi gehiago aztertu dira eta hasierako zerrenda hura handitzen joan da: presio-ultzerak, zentzumen-galera, desnutrizioa, deshidratazioa, depresioa, hipotermia, insomnioa edo iatrogenia sindrome geriatrikoen barruan kokatzen dira gaur egun. Zer dira sindrome geriatrikoak? Mendekotasun funtzionala만ta soziala sortzen duten gaixotasun desberdinen ondorioz azaltzen diren arazoak dira, eta beraien prebalentzia handia izan ohi da adineko pertsonetan. Gaixotasun desberdinek sintoma eta azalpen berdinak eduki ditzakete. Adibidez: infekzio batek edo kardiopatia batek erortzeko arriskua sor dezakete bide ezberdinetik, eta biak elkarrekin azalduz gero arriskua areagotu egin daiteke. Pertsonaren balorazio integrala, taldeko lan interdiziplinarra eta zerbitzuen erabilera eta antolakuntza egokia ezinbestekoak dira sindrome edo gaixotasun horiei aurre egiteko. Argi dagoena da osasun-ikuspegia bakarrik ez dela nahikoa izaten eta arlo soziala eta psikologikoa kontuan hartu behar direla, erantzun osoa eman nahi bada. Lehenago esan bezala, lau dira sindrome geriatriko oinarrizkoak; badaude beste batzuk ere, baina oraingoan horiei buruzko adierazpen labur batzuk besterik ez ditugu egingo. Sindrome horien arrazoiak era askotakoak dira eta askotan batek bestea eragin dezake. Hori horrela izanik, askotan atal desberdinak aldi berean tratatu behar izaten ditugu emaitza egoki batera iristeko. 1. Mugitzeko ezintasuna. Hainbat osasun-arazoren ondorio izaten da. Berez, adineko pertsona gutxiago mugitzen da eta zailago izaten da mugiaraztea. Horren oinarrian badute zerikusia zahartzaroak berak sortzen dituen gorputz-aldaketek, baina gaixotasun osteomuskularrak izaten dira만ragile kasu askotan. Batzuetan tratamendu medikoen eraginez edo ospitaleetan ingresatuta egotearen ondorioz hasten dira gutxiago mugitzen. Argi frogatuta dago adineko pertsona bat aulki batean jarriz gero, kosta egingo zaigula berriro hura ibilaraztea eta, gainera, berehala azalduko zaizkio beste arazo batzuk: azalekoak, zirkulaziokoak, digestio-aparatukoak, etab. 2. Erorketak. Mendekotasun handia sortu ohi dute eta gertaera desberdinak elkartzearen ondorio izan ohi dira: gaixotasun batek eragiten duen inestabilitatea -Parkinsonen gaixotasunak, esaterako-, artrosia, etab.Zentzumen baten galerak eta inguruan dagoen oztoporen batek, denak batera, baldintza egokiak bihurtzen dira pertsona erortzeko, baldin eta ez baditugu arriskuak aurretik antzematen eta zuzentzen saiatu. 3.Gernu-inkontinentzia. Horretarako ere hainbat arrazoi egon ohi dira; hori da sindromeen ezaugarri nagusia. Horien barruan,많ernu-aparatuko gaitzak, beste aparatuen eragina -eginkarien inpaktazioa, esaterako- edota arazo neurologikoak agon daitezke aparatu honek behar bezala ez funtzionatzeko arrazoien artean. 4. Adimen-narriadurak, azkenik, dira gure erronka nagusia. Dementzia, delirium delako koadroak eta hain ondo finkatuta ez dauden gaixotasun edo sintoma neurologikoen talde zabalak osatzen dute. Mendekotasun handia eragin ohi dute eta zentro gerontologikoetan ingresatzeko lehenetariko arrazoia dira. Nola egin aurre Sindrome geriatrikoen aurrean ere prebentzioa da tratamendurik egokiena. Beraien agerpena saihestea izango da gure helburu nagusia. Horrela, gerora zuzentzen askoz ere zailagoak diren konplikazioak agertu baino lehen saihestuko ditugu. Horrekin batera, garrantzitsua da lehenbailehen antzematea. Lantegi latza izan ohi da hori, adineko pertsonek maiz berandu eskatzen dutelako laguntza edo oso derrigorrean etortzen direlako kontsultara. Gernu-inkontinentzia kasuetan lotsa dela-eta, modu atipiko batean agertzen dituzte sintomak eta ez ditugu behar bezala antzematen. Gainera, sintoma horien kausa etiologikoa bilatu beharko litzateke, tratamendu sendagarri bat eman nahi baldin badugu behintzat. Errekuperazio funtzionalak eta mendekotasunaren aurka borrokatzeak gure plangintzaren oinarri izan behar du, neurri handi batean pertsonaren autonomia eta bizi-kalitatea hor baitago. Behin arazoak agertuta, haien eragina맔urriztea eta konplikazio guztiak kontrolpean edukitzea izango da gure eginbehar nagusia, eta etengabeko jarraipena eginez bizi-kalitatea ziurtatzea kasu guztietan. Lan hori zahartzarora iritsi baino lehen hasi behar dugu. Badakigu zenbait faktore biologiko aldaezinak direla, baina badaude beste faktore batzuk aldatu eta landu ditzakegunak: elikagaiak, jarduera fisikoa eta bizimodua, arrisku-faktoreak, osasun-zerbitzu egokiak izatea eta abar. Horretan jarri behar ditugu gure eginahal guztiak, zahartzaro osasuntsua eta mendekotasunik gabekoa lortzeko. Izaskun Iturrioz Arretxea, Matiako medikua