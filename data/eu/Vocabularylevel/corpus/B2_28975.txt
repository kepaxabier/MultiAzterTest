Docutec Coaching 'Coaching'a arazoak konpondu eta helburuak lortzeko azken tresna da Egungo bizimoduak gero eta arazo eta ondoez gehiago eragiten ditu gizartean. Horiei aurre egiteko beste modurik ez eta zenbait pertsona adituen eskuetan jartzen dira. Azken joeretako bat 'coaching'a da. Hitz gutxitan, 'coach'ek arazoak konpontzen, eta batez ere, helburuak lortzen laguntzen dute. Baina oinarrian aditu horiek batez ere bezeroen lagun eta entzule bilakatzen dira. Ametsak ekintzarik gabe utopia dira. Baina ametsak ekintzarekin bat helburuak lortzeko bide bilakatzen dira. Horixe da Azuzena Vega coach adituak ezagutza berri hori laburbiltzeko erabilitako esamolde ezaguna. Hori baita coaching-aren oinarria. Coaching prozesua oraindik ere oso ezezaguna da askorentzat; beste askorentzat, berriz, bizimodua aldatzeko zubi bilakatu da. AEBetan sortu zen duela zortzi urte. Hastapenetan, coaching-ak goi mailako kirolariei eskaintzen zizkien zerbitzuak. Horien motibazioa handitzea eta lehiakortasuna areagotzea izan zituen helburu. Pertsona horien autoestimua areagotzeko sortutako teknika multzoa baita. Geroago, ordea, lan alorrean barneratu zen. Esparru horretan, langileen motibazioa landu zuten, eta landu ohi du arrakasta handiarekin gaur egun ere coaching ezagutzak, eta modu horretan, langile horien etekinak handitu egiten ditu. Zertan laguntzen du, baina, coaching-ak? Azucena Vega da Gipuzkoan coach moduan lanean hasi zen lehena. Bere esanetan, bere kontsultatik, adin, lanbide eta egoera ezberdinetako jende ugari pasatu da azken urte honetan. 첖oaching teknika eta estrategia multzoa da, bakoitzak gustuko ez dituen bizitzako esparruak aldatzera bideratuak, esan du Vegak. Bere esanetan, coaching-aren emaitzak berehalakoak dira, hiru edo lau hilabetetan, bezeroak nahi dituen esparruak aldatzen baititu. Inork ez dezala pentsa, ordea, mirarietan. Coaching delakoak egiten duen gauza bakarra hein handi batean entzutea baita. Azucena Vegaren esanetan, egun, pertsonek entzuleak behar izaten dituzte. 첧entsa dezala edonork egunean zehar zenbat pertsonak entzun dituzten tentuz bere hitzak? Agian inork ez, dio Vegak. Kontsultara, Vegaren esanetan, 첾esastre hutsa naiz esanez sartzen dira, batez ere, bezeroak. 첕urua burrunbaka duen jendea bertaratzen da coach-engana, adierazi du Vegak. Coaching aditu horren esanetan, coach-ari esker, bezeroak bere arazoez jabetzeko modua bilatzen du. 첔skotan begi-bistakoa da pertsonaren arazoa, baina garrantzitsuena norberak ikustea da, soilik horrela izango baitu arazoari buelta emateko beharrezkoa den kemena, azaldu du Azucena Vegak. Horixe da, hain justu ere, coaching-aren oinarrietako bat, arazoa eta horri konponbideak emateko moduak bezeroak berak ezartzen baititu. 첕akoitzak duen arazoa pertsonak berak identifikatzen du, guk horretan laguntzeko hainbat tresna ematen dizkiogu. Hori konpontzeko modua ere bakoitzaren baitakoa da, coach-ak horretarako bultzada eta laguntza eskaintzen dio, helarazi du Azucena Vegak. Coach-ak zenbait ekintza proposatzen dizkio bezeroari, horrek zehaztutako helburuak lortzeko egokituak. 첚kintzak proposatzean aintzat hartu behar dira pertsonaren egoera eta bere inguruan dituen aukerak: familia, lagunak, egoera ekonomikoa... Horiek erabakita, coach delakoak ezarritako ereduak egokiak diren aztertu eta jarreren jarraipena egiten du. Lehen begiradan, coaching-ak psikologiarekin antzekotasun handiak baditu ere, adituek oso argi ipini nahi izaten dute psikologoen lana eta coach-ena bereizten dituen muga. Lehenengo ezberdintasunak bezeroen nolakotasunean daude: 첧sikologoek arazo klinikoak lantzen dituzte. Coach-ak konpontzen dituen arazoak, berriz, eguneroko bizimoduan ditugunak dira, adierazi du Espainiako Coaching elkarteko presidenteak, Javir Tejerinak. Bi ezagutzetan erabiltzen duten metodologia ere oso ezberdina da. 첧sikologoek arazoaren muina bilatu nahi izaten dute, eta horretarako jatorrira jotzen dute. Guk, ordea, pertsona horren egungo egoerari buelta ematen saiatzen gara, azaldu du Azucena Vegak. Hala eta guztiz ere, zenbaitetan osagarri ere badirela aitortu du coaching adituak. Coach batengana edonor joaten bada ere, adinari dagokionez, coaching prozesuaren erabiltzaile gehienak gazteak izan ohi dira. Javier Tejerinaren esanetan, coach batengan joaten diren gehienak 30 eta 50 urte bitartekoak izan ohi dira. Hala eta guztiz, Azucena Vegak bere egoitzan askoz ere jende gazteagoa ere hartu izan duela adierazi du. Rui Vieira enpresa alorrean lan egiten duen coach ezaguna da. Goi mailako karguak dituzten langileak dira bere bezeroak, bere esanetan, alor horretan lortzen baitira emaitzarik emankorrenak: 첚npresaburuaren bizimodua eta, bide batez, bere motibazioa hobetzen bada, enpresa guztiak nabarituko du onura, esan du adituak. Bere esanetan, enpresaburuengan euskarri lana egiten du coach-ak, eta hitz positiboak izaten dira maiz prozesuaren oinarri. 첞elburua langilearen motibazioa eta bere autoestimua handitzea da. Modu horretan, erabakiak hartzeko langile horrek segurtasun handiago izango du bere buruarengan, eta horrek erabaki zuzenagoak hartzera eramango du, adierazi du Vieirak. Coach ezagunaren aburuz, pertsona horien arazoek oinarrian askotan arazo pertsonalak izaten dituzte. 첤aiz laneko arazoak konpontzeko laneko hainbat arlo aldatzen saiatzen dira, baina arazo askoren jatorria enpresaz kanpo bilatu behar da, azaldu du Rui Vieirak. Vieirak goi mailako buruen coaching lana egiten badu ere, ezagutza hori enpresako beste langile batzuengana ere iritsi da, langile arduradunak eta komertzial askok ere jasotzen baititu coach baten zerbitzuak. Helburua langileen tentsioak bideratzea da, kontrolatu eta erabakiak hartzeko traba bilakatu ez daitezen. Gero eta baliabide gehiago behar ditu gizakiak arazoak, estresa... eta orokorrean gizartean nagusitzen diren ondoezak jasateko. Arazoek, ordea, hein berean egiten dute gora. Hori dela-eta arazook konpontzera bideratzen diren baliabideak gero eta arrakasta handiagoa eskuratzen ari dira.