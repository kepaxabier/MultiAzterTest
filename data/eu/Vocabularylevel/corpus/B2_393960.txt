Docutec Hazizurriak Medikuen artean parotiditisa esaten zaion gaixotasun infekzioso akutua besterik ez da paperak moduan edo euskaraz hazizurriak bezala ezagutzen den egoera: beheko masailezurraren zonan kokatuak dauden listu-guruinen (parotiden) handitze mingarria da gaixotasunaren zeinurik nabarmenena. Gaixotasuna oso쟪utsakorra da, eta haurtzaroan agertzen da gehienbat, baina helduetan azaltzen denean askoz ere larriagoa izaten da (eta heriotzen erdia-edo helduaroan gertatzen dira). Haurdun dagoen emakume batek haurdunaldiko aurreneko hiruhilekoan harrapatzen badu infekzioa, berezko abortu bat sorrarazi dezake lau kasutatik batean, baina errubeolaren kasuan gertatzen den bezalako birusak eragindako쟳ortzetiko malformaziorik ez da ezagutzen. Arrazoiak. Nola sortzen da? Hazizurriak paramyxobirus familiako birus batek (parotiditisaren birusa esaten zaionak) sortutako gaitza dira. Birusaren transmisioa pertsonatik pertsonara soilik gertatzen da, hitz edo eztul egiterakoan sortutako tantatxoen쟟arreiaduraz, edo infektatutako gaixoaren쟫istuarekin zuzeneko ukipenez gertatzen da. Birusa, dena den, parotida guruinak handitu aurretik ere isola daiteke gaixo dagoen pertsonaren arnas jarioetan. Gaixotasuna쟥uruinaren쟦antura agertu baino 3 egun lehenago transmiti daiteke, astebete geroago arte. Gaixotasuna neguaren amaieran eta udaberrian azaltzen da maizenik. Behin birusaren transmisioa gertatzen denean, birusa arnasbideetan eta lepoko쟥ongoil linfatikoetan ugaltzen da. Zenbait kasutan, infekzioa ez da arnasbideetatik at hedatzen. Baina kasurik gehienetan birusa odolera pasatzen da 2-3 asteko inkubazio-aldiaren ondoren. Odoletik gorputz osoko nerbio-ehunera eta guruinetara zabaltzen da birusa, 3-5 egunetan zehar. Sarritan, baina ez beti, bi aldeetako parotida guruinak쟢rasaten dira. Bestelako listu-guruinak (masailezurpekoak, mihipekoak), barrabilak eta meningeak ere erasanak gerta daitezke, sintoma edo zeinu kliniko nabarmenik agertu ez arren. Beste organo batzuk ere erasan ditzake gaitzak (pankrea, obulutegiak, tiroidea, giltzurrunak). Zeinu klinikoak. Noiz hasi behar dugu gaitzaren susmoan? Sukarra, eta parotida guruin baten edo bien (batzuetan baita masailezurpeko listu-guruinen ere) hantura mingarria izan ohi dira hazizurrien zeinurik ohizkoena. Listu-guruin horiek kokapen oso berezia dute: masailean batzuk, belarriaren alboan, eta ahoaren zoruan, behealdean besteak, hurrenez hurren. Sarritan aho-lehortasuna ere agertzen da. Gaixotasuna erraz samar antzeman daiteke sintomak hasi eta 24 ordura. Gaixoak belarriko mina dauka, guruinak sentibera bihurtzen dira, eta handituak daude (2. edo 3. egunean bereziki). Minik handiena guruinen tamaina bizkor-bizkor handitzen denean sentitzen da, eta une horretan sukar altua ere izan daiteke (40 튏-rainokoa). Aipatutakoak dira sintomarik ezagunenak eta usuenak, baina zoritxarrez infekzioen % 20-40tan ez da sintomarik izaten, eta beste hainbat kasutan sintomak ez dira hain espezifikoak edo arnas sintomak dira batik bat. Horrela, bada, kasuen % 30-40an bakarrik agertzen dira parotiditis akutuaren ohizko sintomak. Laburbilduz, gaixotasunaren eboluzioan, lau fase bereiziko genituzke: _ Inkubazio-aldia. Birusarekin kontaktua izan eta gaixoa ondoezik sentitzen den arte (14-21 egunekoa). Aldi honetan birusa arnasbideetan eta lepoko gongoil linfatikoetan ugaltzen da. _ Prodromo fasea. Gaitzaren aurreneko sintomak agertzen dira. Molestia inespezifikoak aurrena (sukarra, buruko mina, ondoeza, apetitu-galera) eta handik 24 ordura mina쟟elarri-gingilaren inguruan.쟋urtxikatzean mina gehitu egiten da parotida guruinaren inflamazioa dela medio. _ Parotidaren hantura. Hurrengo egunean listu-guruinak handitu egiten dira (begi hutsez ikusteko moduan) eta min ematen dute. Hanturak bizpahiru egunez iraungo du, eta bitartean molestiak gehitu egiten dira elikagaiak irensterakoan eta jan-edan garratzekin (frutak edo zukuak, esaterako).쟃orakoak ager daitezke. _ Hantura murriztea. Behin parotidak bere tamainarik gorenera iritsi direnean, inflamazioa pixkanaka gutxitzen hasten da, 3-7 egunetan normalizatzeko. Ordurako sukarra desagertua izango da. Diagnostikoa. Nola baieztatu hazizurriak? Kasu gehienetan diagnostikoa klinikoa da. Aurrez gaixorik zegoen beste pertsona batekin izandako harremana, eta sintomak (guruinak handituak eta mingarriak, ondoeza koadroarekin batera), nahikoak izaten dira diagnostikoa egiteko. Infekzioa laborategian baieztatzea ez da beharrezkoa izaten normalean. Dena den, egiaztatzea ezinbestekoa gertatuz gero, posible da laborategi berezietan ikerketa serologikoak egitea (pazientearen serumean antigorputzak identifikatuz) edo birus infekzio-sortzailea isolatzea. Tratamendua. Nola konpontzen da? Sintomak arintzea da tratamenduaren funtsa. Guruinaren hanturak eragindako mina eta sukarra baretzeko, analgesikoak eta antipiretikoak erabiltzen dira. Konpresa beroak edo hotzak erabiltzea (belarri inguruan jartzen ziren zapiak eta garai bateko giltza handi haiek) ere lagungarri izan daitezke minaren kontra. Hortik gorako neurriak, edo konplikazioen tratamendua beti medikuak agindu ondoren. Pronostikoa eta konplikazioak Hazizurriak kontu arina dira umetan normalean, baina helduetan, ordea, konplikazio larriak ager daitezke. Parotiditisak eragindako heriotzak oso arraroak dira (kasu guztien % 0,01-0,03 bitartean, hau da 10.000 kasutik 1-3 kasu, eta gehienbat pertsona helduen artean, lehen esan bezala). Konplikaziorik larrienak ondorengoak dira:  meningoentzefalitisa (zenbat eta adinean aurrerago egon pazientea, orduan eta usuagoa)  gorreria (normalean belarri bakarrekoa)  orkitisa (barrabiletako inflamazioa, gizonezko helduetan agertzen den konplikaziorik usuena, tratamendu egokiarekin astebetean konpontzen da.잸ntzutasuna eragitea oso arraroa da gaur egun)  mastitisa (bularraren hantura, pubertaroa pasatu ondoren gaitza harrapatzen duten emakumeen % 30ean)  abortua (batez ere infekzioa haurdunaldiaren aurreneko hiruhilekoan gertatzen denean) Prebentzioa eta arrisku-faktoreak. Nola saihestu? Txertaketa da hazizurriei쟞urrea hartzeko modurik onena. Gaur egun EAEko txertaketa-egutegiaren barruan, parotiditisaren aurkako txertoa 12 hilabeteko neska-mutikoei jartzen zaie,쟢lgorriaren eta errubeolaren kontrako txertoekin batera (hirukoitz birikoa bezala ezaguna den txertoa hain zuzen ere), eta 4 urterekin berriro txertatzea gomendatzen da.