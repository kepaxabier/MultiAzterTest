Docutec Karol Wojtyla, mende laurdeneko agintaldia Ostegunean 25 urte beteko dira Karol Wojtylak Vatikanoko buruzagitza bere gain hartu zuenetik; bera da karguan denbora gehien egon den hirugarren aita santua Datorren ostegunean, urriaren 16an, 25 urte beteko dira Karol Wojtyla aita santu izendatu zutela. Beste bi gizonek soilik gainditu dute Joan Paulo II.ak karguan daraman urte kopurua. Pio IX.a 31 urte egon zen Vatikanoan eta Leon XIII.a, berriz, 25 urte eta bost hilabete. Karguan egon den denboran, baina, gora behera ugari jasan behar izan ditu 83 urteko poloniarrak. Azken hilabeteotan, bere osasunari buruzko zurrumurru ugari zabaldu dira. Joseph Ratzinger kardinalak berak, Fedearen Doktrinaren Defentsarako Kongregazioko buruak, onartu zuen irailaren amaieran Aita Santuaren egoera larria zela. Bere bizitzako egunik gogoangarrienetako bat, bestalde, 1981eko maiatzaren 13koa izan zen. Egun hartan, Joan Paulo II.a Vatikanoko San Pedro plazatik igarotzen ari zen unean norbaitek tiro egin zion. Tiroek sabelaldean, besoan eta eskuan eman zioten aita santuari. Karol Wojtylak bi ebakuntza behar izan zituen bere onera itzuli ahal izateko. Gero biziki suspertzea lortu zuen. Mehmet Ali Agca izeneko turkiar gazte bat izan zen atentatuaren egilea. Baina, egun oraindik, 21 urte geroago, Poliziak ez du jakiterik izan zeinek eman zuen aita santua hiltzeko agindua. 25 urteko agintaldian Joan Paulo II.ak laudorioak ez ezik kritikak ere jaso ditu zenbait gaien inguruan hartutako erabakien ondorioz. Kritika zorrotzenak, baina, politikari katolikoei homosexualen arteko ezkontzaren aurka egiteko eskatu zienean jaso zituen. 첞omosexualen arteko ezkontzak naturaren lege moralaren aurkakoak dira. Sexu berekoen arteko ezkontzek ez dute seme-alabak izatea helburu eta, beraz, ezin dira inolaz ere onartu, esan du. Gizarteko beste gaiez ere aritu da Joan Paulo II.a, hiesa izan da horietako bat. Vatikanoko buruaren arabera, bi dira, batez ere, kontuan hartu beharreko arazoak: amak haurrari gaitza kutsatzeko dagoen arriskua eta GIB birusa dutenek tratamendua eskuratzeko dituzten zailtasunak. 첔frikan asko dira GIB birusarekin jaiotzen diren haurrak. Horrez gain, horietako asko gurasorik gabe geratzen dira hiesa dela eta, nabarmendu du aita santuak. Abortua eta eutanasiaren inguruko adierazpenak ere egin ditu eta, baita, bizitzeko eskubideari buruzko enziklika bat idatzi ere, Evangelium vitae, hain zuzen. 첔bortua eta eutanasia bizitzeko eskubidearen aurkako ekintzak dira. Ez da ahaztu behar eskubide horretan oinarritzen direla gizakiaren beste oinarrizko eskubideak ere. Inork ezin du errugabe baten bizia eten, Jainkoaren eta giza eskubideen aurka egin gabe, dio Joan Paulo II.ak. Era berean, gizakiaren bizia luzatzearen alde egiten du behin eta berriz Vatikanoko buruak. 첔zken urteotan egindako aurrerapauso teknikoei esker, gaixoaren bizia luza daiteke, dio. Irakeko gerra Joan Paulo II.a aita santua izan da Bakearen Nobel saria lortzeko hautagaietako bat Irakeko gerraren aurka egiteagatik. 첝erra ez da inoiz justua, nahiz eta helburua gizartearen ongizatea lortzea izan. Borroka azken aukera litzateke, beste guztiak huts egiten duenean soilik erabili daitekeena, esan zuen aita santuak joan den urtarrilean. Joan Paulo II.ak gerran herritarrak izango zirela kaltetuenak nabarmendu zuen eta gerraosteak dakartzan arazoak ere gogoratu nahi izan zituen Vatikanoan eginiko adierazpenetan. 첗ena gure esku dago. Gutako bakoitzak zintzotasunez eta bestearekiko errespetuz jokatzen badugu, gerrak saihestuko ditugu, nabarmendu zuen. Baina hori ez zen izan Vatikanoak AEB Ameriketako Estatu Batuen politika kritikatzen zuen lehen aldia. Bi estatuen arteko harremanak Golkoko gerran hasi ziren okertzen. Garai hartan, aita santuak gerra hura ez zela bidezkoa nabarmendu zuen. Joan Paulo II.a, baina, komunismoaren aurka egiteagatik egin zen ezagun. Honela mintzatu zen aita santua Kubara eginiko bidaian: 첹enbait sistema politikok elizak gizartean duen eragina deuseztatzea dute helburu. Joan Paulo II.ak, ordea, komunismoa ez ezik neoliberalismoa ere kritikatu du. Bere esanetan, neoliberalismoa egungo legeez baliatzen da bere helburu ekonomikoak eskuratu ahal izateko. Hasiera gogorra Haurtzaro gogorra izan zuen Karol Wojtylak. 1920ko maiatzaren 18an jaio zen Wadowicen, Polonia hegoaldean. Militarra zuen aita eta ama, berriz, irakaslea. Oso gazte zela, baina, bakarrik geratu zen Wojtyla. Ama bederatzi urte zituela hil zen, handik gutxira, 1932an, anaia hil zitzaion eta 1941ean, berriz, aita. Haurtzaro gogorra izan zuen Karol Wojtylak. 1920ko maiatzaren 18an jaio zen Wadowicen, Polonia hegoaldean. Militarra zuen aita eta ama, berriz, irakaslea. Oso gazte zela, baina, bakarrik geratu zen Wojtyla. Ama bederatzi urte zituela hil zen, handik gutxira, 1932an, anaia hil zitzaion eta 1941ean, berriz, aita. Gaztea zela antzerkia eta literatura zituen gustuko eta filologia ikastea zuen amets. Krakoviako artzapezpikua zen Adam Stefan Sapieha ezagutu zuenean, ordea, bere bizia aldatu egin zen. Egun hartan apaizgotza ikasiko zuela erabaki zuen. Wojtylak 1946an ikasketak amaitu eta bere lehen meza eman ahal izan zuen Wavelgo San Leonardo elizan. 1958ko irailaren 23an, Irlandan irakasle lanetan aritu ostean, Krakoviako administratzaile apostolikoaren gotzain laguntzaile izendatu zuten. 1964an, berriz, Krakoviako gotzain izendatu zuten eta bi urte geroago artzapezpiku kargua hartu zuen. 1967an Paulo VI.a aita santuak kardinal izendatu zuen. Hamaika urte geroago, 1978an, Paulo VI.a hil eta Joan Paulo I.a izendatu zuten aita santu. Baina hura 33 egun besterik ez zen egon agintean eta 65 urte zituela hil zen. Ondorioz, 1978ko urriaren 16ean Karol Wojtyla poloniarrak Juan Paulo II.a izenarekin hartu zuen aita santu kargua.