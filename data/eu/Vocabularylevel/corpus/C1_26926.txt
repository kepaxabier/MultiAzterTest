Docutec Euskal arrastoen bila Atxagaren hitzaldi baten laburpena. Bertan euskal izenak munduan sakabanatuta aurkitzen dituenean egiten duen gogoeta azaltzen du Atxagak. J. A. | DONOSTIA 첤unduan barrena ibili den edonork badaki, sentitu izan du zer den batez ere Latinoamerikan eta baita Estatu Batuetan edo Europan bertan ere zer den euskal izen batekin egokitzea, Montevideoko etorbide zabal horietako batetik joan eta halako batean Garmendia izeneko hotel batekin topo egitea. Ibili naizen tokietan horrelako izen asko aurkitu ditut eta beti iruditu izan zait euskal izen horiek han ibilitako euskaldun batzuek galdutako arrastoak zirela, desagertzeko zorian zeudela, inork ez zituela aintzat hartzen, inork ez zekiela zer zen Garmendia, esanez hasi zen Atxaga hizketan. Herri baten edo kultura baten arrastoa pitinka-pitinka galduz doala gogora ekarri ondoren, 쳈onturatuta nago izena dela arrastoaren azken argia edo printza, esan zuen eta 쳃zenaz aurrera kantua egoten dela uste dut. Jendeak ahazten du hizkuntza, bere arbasoen sorlekua non den eta geratzen zaiona askotan kanta baten oihartzuna da. Leku askotan gertatu zait euskaldun bezala azaldu eta aurrean nuenak bere etxean kantatzen zen kantaren bat gogoan izatea eta Atlantan edo Toronton ''Iruten ai nauzu'' edo gisako kantaren bat kantatzen hastea, kontatu zuen. 첥ire ustez, hunkigarria da, badu zentzurik kanpoan dauden euskaldunen arrasto hori berritu eta indartzeak eta desagertzeko zorian dagoen arrastoaren azken hatsari indar emateak. Poetak, idazleak, musikariak zerbait egiten ahal badu hortik barrena, hain zuzen, horixe dela uste dut, bertan bizi den jendeari adieraztea Kortazar abizena edo Lezama halako lekutik dator. Ez da ezer nahi baduzu, baina izen hori halako tokitan sortu zen jakitea garrantzitsua da. Ez da asko, baina gauza handiak gutxi dira eta txikiak, berriz, asko. Gauza txikiz beteta dago bizimodua, esan zuen.