Docutec Brasilgo txabola-auzoetako bizimodu petrala Azpiegitura hobeak dituzten arren, lana lortzeko arazoak eta droga trafikoa ugaritu egin dira Brasilgo txabola-auzoetan. Azpiegitura hobeak dituzten arren, lana lortzeko arazoak eta droga trafikoa ugaritu egin dira Brasilgo txabola-auzoetan Janice Perlman Hartfordeko Trinity Unibertsitateko (Connecticut, AEB) irakaslea da. Perlmanek Brasilgo hiriburuko faveletan bizi diren herritarrei buruzko ikerketa bat argitaratu berri du. Haren arabera, txabola-auzoetan bizi direnen baldintzak hobetu egin dira, neurri batean behintzat. Berriari azaldu dionez, ordea, azpiegiturak hobetu diren arren, bazterketa eta drogaren inguruko liskarrak ugaritu egin dira. Perlman 1968an joan zen lehenengo aldiz Rio de Janeirora, eta urte eta erdi igaro zuen bertan. Denbora horretan, hiru komunitatetako 730 pertsona inguru elkarrizketatu zituen. Bere asmoa, pertsona horiei jarraipen bat egitea zen, era horretan, haien arazo eta aurrerapausoen berri izateko. Baina ezin izan zuen hara itzuli 2002a arte.첔zpiegiturari eta zerbitzu publikoei dagokienez, aurrerapauso handiak egin dituzte. Baina beste arazo batzuk agertu dira, esan du AEBetako irakasleak. 1968an ez bezala, etxeen %70ek ordenagailua dute eta ikasteko aukera ere lehen baino handiagoa da. Haurren %73k, esaterako, gurasoek baino heziketa hobea jaso dute. Hala ere, zailtasun handiak dituzte 쳊an on bat aurkitu ahal izateko. Txaboletan bizi direla esaten dutenean ez dietela gehiago deitzen dio Perlmanek. Ondorioz, beste inork nahi ez dituen lanetan aritu behar izaten dute, eta gutxieneko soldata jasotzen dute. Droga trafikoa da, egun, txabola-auzoetako bizilagunen arazo nagusia. Ikerketan parte hartu zutenetatik %80k erasoren bat jaso zuten. Horretaz gain, galdekatutakoen %27k senitartekoren bat galdu zuen liskarretan. Perlmanen esanetan, ordea, Polizia droga trafikatzaileak baino arriskutsuagoa da. Polizia azaltzen den bakoitzean izua zabaltzen da. 첞erritarrak babestu beharrean haien aurka egiten du. Askotan bat egiten du droga trafikatzaileekin, esan du. Faveletako biztanleek, baina, ez dute salaketarik jartzen, bai baitakite alferrekoa dela. Esplotatuak eta baztertuak Rio de Janeiroko txabola-auzoetan bizi direnen ekonomiak hobera egin du. 1969an txaboletan bizi zirenen erdian beste auzo batzuetan bizi dira gaur egun. Horretaz gain, txabola horietako asko adreiluzkoak dira, eta elektrizitatea eta edateko ura dute. Zabor bilketak ere hobera egin du. Hala ere, esplotatuak eta baztertuak sentitzen dira herritarrak. 첕este inork baino gogorrago egin behar izan dute lan maila horretara iritsi ahal izateko, dio Perlmanek. Ekonomikoki, sozialki, politikoki eta kulturalki baztertuak bizi dira. Baina, bazterketaren kontzeptua aldatu egin dela dio ikerketaren egileak. Lehen ekonomikoki baztertuta zeudela zioten, ezin zutelako telebistarik erosi edo ezin zirelako dantzalekuetara joan. Gaur egun, hori guztia egin dezakete, baina lan zehatz batzuk soilik egin ditzakete. Politikari dagokionez, berriz, lehen baino gehiago interesatzen zaizkie gai politikoak. Nahi izanez gero, alderdi politiko bat sor dezakete. Desengainaturik sentitzen dira, ordea. 첱rteak daramatzate lan duin bat lortzeko aukerak eskatzen eta ez die inork kasurik egin, esan du. Bazterketa kulturala eta sozialari dagokionez, berriz, aldatu egin da. Euren kultura errespetatzen dutela dio gizarteak. Beraien jatorriaren berri dutenean, ordea, gutxietsi egiten dituzte. Galdeketan parte hartu dutenen %73k, bestalde, azalaren koloreagatik baztertuak izan direla esan dute; %70, berriz, txaboletan bizi direlako baztertu dituzte; azkenik, %68 janzkeragatik baztertu dituzte. Rio de Janeiroko faveletan bizilagunen bizimodua hobetzeko egitasmo bat dago abian. Aurten, proiektu horrek 293 milioi euroko diru laguntza jaso du. Hala ere, droga trafikoak oztopatu egiten du proiektua, bizilagunak ezer egiteko beldur direlako. Rio de Janeiroko herritar asko txaboletan bizi diren arren, politikariek ez diete laguntzen. 첱stelkeria ez da Poliziaren arazoa bakarrik, sistema judiziala ere tartean dago eta baita zenbait diputatu garrantzitsu ere, azaldu zion Perlmanek kazeta honi. Bere esanetan, Gobernuan bi politikari mota daude: demokraziaren alde lan egiteko prest daudenak eta diruari begira bizi direnak. 첔zken horiek boteretik baztertu egin behar dituzte lehenengoek, esan du. Faveletako herritarren arabera, ordea, agintariek ez dute ezer egin egoera hobetzeko. Gehienek beldur handiagoa diote Poliziari trafikatzaileei baino. Nahiz eta urteotan, hainbat pertsona hil diren horien arteko liskarretan.