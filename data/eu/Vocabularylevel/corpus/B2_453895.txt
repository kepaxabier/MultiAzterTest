Docutec Xabier Alvarez, Minbizia eta bizi-kalitatea Xabier Alvarez Etxaniz psikologoa da eta Donostia Ospitaleko Zainketa Aringarrietako Unitatean ari da lanean.Minbiziaren eta막izi-kalitatearen inguruan hitz egin dugu berarekin. Zehaztuko al diguzu zein arlotan aritzen zaren gaixoekin? Bueno, lehenago onkologiako zerbitzuan aritu nintzen, eta baita bizi-kalitatean ere, baina orain맠ainketa aringarrietan egiten dut lan. Tratamendu medikoek jada eraginik ez dutenean erabiltzen dira zainketa aringarriak; egoera horretan, minaz edo sintomen kontrolaz ari gara hitz egiten -sintoma horiek fisikoak edo psikologikoak izan daitezke-. Niri, jakina, egokitzen zait sintoma psikologikoekin lan egitea. Nola lagundu liezaieke psikologo batek minbizia duten gaixoei? Batzuetan hitz eginez, ze gaixotasun honek eragiten duen sentimendu bat ezintasuna da, inpotentzia. Gure eginkizuna da saiatzea konbentzitzen hiltzen ez garen artean bizirik gaudela, gure azken egunera arte bizirik gaudela. Hilda egongo bagina bezala bizitzea izango litzateke bestelako jarrera. Batzuetan antsietate handia izaten dute gaixo hauek, informazio handirik ez baitaukate edo ez baitute eduki nahi. Gaixotasunera egokitzeko prozesu horretan lagundu egiten diegu, gaixotasuna onartzen. Horrela, askotan, lasaiago geratzen dira, zer daukaten jakinik eta, nolabait, bere gaixotasunaren kontrola hartuz. Lagundu egiten die zer duten jakiteak. Hala da. Onartu eta gero hobeto egiten dute lo, lasaiago. Askotan hitz egiten da borrokaz, minbizia borrokatu egin behar dela. Baina borroka hori kezken bidez eginez gero, ez du funtzionatzen, ezin diozu minbiziari마urre egin buruarekin. Haurrak edo helduak izan, asko aldatzen al da zuen lan egiteko modua? Egia esan, ez da asko aldatzen. Haur batekin zaudenean komeni da bere mailan jartzea. Psikologikoki, gaixo askok -bai txikiak eta bai handiak- ezin diote bere arazoaren zamari eutsi, besteen laguntza behar dute. Familiari ere egokituko zaio, ezta, karga horren parte bat eramatea? Karga handia eramaten dute. Batzuetan zaila da gaixoarentzat ondo egotea, familiakoak gaizki badaude. Horregatik, familiakoekin ere lan egiten dugu eta haurrekin ere asko, ze antsietate-maila altua izaten dute. Gaixoa heldua denean, seguru asko, jabetuko da ez dagoela ondo eta, agian, jakingo du berea erremediorik gabekoa dela. Baina haurrak, batez ere oso txikiak direnean, jabetzen al dira, azken batean, hiltzen ari direla? Bueno, segun eta ze adinetan ez dakite hiltzea zer den ere. Helduok badakigu, nolabait, zer den hiltzea, baina kulturalki, oso zaila da zer den hiltzea imajinatzea. Heriotzari baino beldur handiagoa diote abandonatuak izateari, haurrek bereziki. Haurrek -eta txikiak badira gehiago- ikusten badituzte beraien gurasoak berekin daudela, lasai, beraiek zaintzen, normalean askozaz lasaiago daude. Familiarekin lotuta, askotan aipatzen da "isiltasunaren konspirazioa", "ez didate ezer esaten, isilik daude..." Bai, askotan gertatzen da. Pentsatzen dugu gaixoa ezin dela jabetu daukanaz, eta askotan joaten dira familiakoak medikuarengana esanez: "Mesedez, ez esan ezer". Ez gara konturatzen gaixoaren막akardadea areagotu baino ez dugula egiten. Bakarrik geratzen dira, ze gauza askoz ezin dute hitz egin, eta horrek gaixoa eta familia elkarrengandik aldentzea dakar. Gaixoak ezin die kontatu zer gertatzen zaion, ze familiakoek esaten diote, "Bai zera, oso ondo zaude, tratamendua primeran dihoakizu...". Isiltasunaren konspirazio horrek antsietate handia만ragin lezake, bai familiarretan eta bai gaixoetan. Zaintzaileek만re halako erruduntasun-karga bat sentituko dute, ez esateagatik edo? Errudun-sentimendua izatea oso normala da, ze batzuetan pentsatzen duzu "ea noiz bukatzen den hau". Zuk ikusten baduzu zure familiako bat edo maite duzun pertsona gaixo eta sufritzen, normalean nahi duzuna da sufrimendu hori bukatzea. Familia barruko많atazkak ere tartean izango dira. Familia guztietan daude, jakina. Batzuetan hobeto kudeatzen dituzte borroka horiek, beste batzuetan ez hain ondo; horretan ere saiatzen gara laguntzen, elkarrengana hurbiltzen. Bestalde, esan beharra dago gaixotasunak alderdi positiborik ere badaukala; esate baterako, familia asko hurbiltzen da elkarrengana. Bizitzari muga jartzerakoan, heriotzak ezartzen duena, bizitzak맠entzu handixeago hartzen du. Hurbiltze asko gertatzen dira, eta ez hurbiltze fisikoa bakarrik, baita psikologikoki eta emozionalki ere. Nola lantzen duzue맋olu aurreko sentsazio hori?. Nola prestatzen dituzue senideak, lagunak, heriotza iristen denerako? Oso inportantea izaten da hor egotea, familiakoek gero dolu hobea izateko. Ezintasun edo inpotentzia-sentsazio hori familia guztiek daukate eta, orduan, beraiei esatea egiten ari diren hori oso garrantzitsua dela gaixoarentzat, halakoak entzutea asko estimatzen dute. Eta ez da bakarrik dolu aurretik -ze dolua berez hasten da말rudikatzen hasten garenean nola izango den bizitza pertsona hori gabe-, dolu ostean ere beraiekin egoten gara eta jarraipena egiten diegu. Eta prozesu honetan guztian, zer-nolako harremana dute psikologoek gainerako medikuekin, erizainekin...? Ni bi mediku eta erizain batekin aritzen naiz lanean. Laguntza edo sostengu emozionala ematen diet batzuetan. Beste batzuetan, dauzkaten kasuen alderdi psikologikoaz hitz egiten dugu, nola eragin horietan; izan ere, batzuetan ez dute psikologoarengana joan nahi, edo psikologorik onena medikua bera izaten da. Horretarako, medikuei aholkuak ematen dizkiegu nola tratatu behar dituzten, ze batzuetan ez da erraza izaten, segun eta nolakoa den gaixoa.Ospitalizazioko solairuetan ere aritzen gara erizainekin, alderdi psikologikoei begiratzen. Taldean psikologoa egoteak beste ikuspuntu bat eransten dio taldeari, aberastu egiten du nire ustez. Eurentzat ere ez da erraza izango horrelako egoera bati aurre egitea? Gogorra da, baina normalean ondo bukatzen da, zergatik lortzen dute sintomak kontrolatzea. Mundu horretan distantzia pixka bat hartzea ere garrantzitsua da. Batzuek gehiegi hartzen dute, eta ez daukate enpatiarik eta, beraz, ez dute ezer ulertzen. Zuk nola hartzen duzu distantzia hori? Saiatzen naiz nire espazioak edukitzen. Beste psikologoekin lan egiten dut, eta askotan oso kasu zailak, oso gogorrak egon ohi dira. Gure lanaren alde gogorra hor dago, baina badu alderdi ona ere, oso esker onekoa dena. Normalean jendeak asko eskertzen du horrelako momentuetan -inoiz ahaztuko ez dituen momentu horietan- norbait egotea entzuteko eta laguntzeko prest.